text
"Aduna'y pagsaka sa presyo sa lana, epektibo sa Martes, Hunyo 27, 2023."
"MOTORISTA, PATAY HUMAN MALIGSAN ANG ULO SA 10-WHEELER DUMP TRUCK Patay ang usa ka motorista sa usa ka vehicular accident ang nahitabo sa Barangay Caidiocan sa Valencia mga alas-6:20 sa gabii niadtong Sabado, Hunyo 24,2023. Giila ang biktima nga si Ruperto Solamillo Ausejo Jr., 46 anyos, ulitawo, ug lumolupyo sa Barangay Pulang Bato sa naasoy nga lungsod. Sumala pa sa imbestigasyon sa kapulisan sa Valencia, nagbiyahe ang duha sa managlahing direksyon. Pag-abot sa nahisgutang lugar, ni-overtake si Ausejo sa truck ug nawad-an og kontrol sa gimanehong motorsiklo nga niresulta sa iyang pagkatumba sa karsada.  Tungod niini, aksidenteng naligsan sa 10-wheeler dump truck ang ulo sa biktima hinungdan sa iyang hinanaling kamatayon."
"9 KA MAYOR SA NEGOR, NANAWAGAN NGA I-POSTPONE ANG BARANGAY, SK ELECTION Nipadayag og suporta ang siyam ka mga mayor sa Negros Oriental sa sugyot nga i-postpone ang eleksyon sa Barangay ug Sangguniang Kabataan (SK) sa probinsya nga gitakda karong Oktubre. Ilang gisubli ang mga kabalaka bahin sa seguridad lakip na ang ""deep-rooted fear"" sa mga residente sa probinsya human sa pagpatay kang Gov. Roel Degamo. Lakip sa mga nipirma sa manipesto ang biyuda ni Degamo nga si Janice Degamo sa Pamplona, iyang pag-umangkon nga si Fritz Diaz sa Siaton, ug mga kaalyado nga sila si Felipe Remollo sa Dumaguete City, Galicano Truita sa Dauin, Mel Nick Logronio sa San Jose, Eniego Jabagat sa Bindoy, Dennis Amancio sa Ayungon, Filomeno Reyes sa Guihulngan City, ug Susano Ruperto sa Tayasan."
"LALAKI SA INDIA, NIPUYO OG DUL-AN 2 KA TUIG SA USA KA 5-STAR HOTEL NGA WALA’Y BAYAD-BAYAD Usa ka lalaki ang giimbestigaran sa kapulisan sa India human giingong nagpuyo kini og halos duha ka tuig sa usa ka five-star hotel sa New Delhi nga wala'y bayad-bayad. Nag-book og kwarto si Ankush Dutta sa Roseate House hotel niadtong May 30, 2019 ug mo-check out unta dayon sa sunod adlaw. Apan na-extend kini og 603 ka mga adlaw hangtod sa iyang pagbiya niadtong Jan. 22, 2021, ug gibiyaan ang iyang $70,000 nga balayran. Nipasaka og reklamo sa kapulisan ang hotel managers kontra sa pipila ka mga empleyado niini tungod sa ""conspiracy, forgery and cheating."" Dugang pa, giingong gisuholan ni Dutta ang pipila ka mga kawani sa hotel aron pagmaniobra sa in-house software systems."
"Mao kini ang hulagyway ni President Ferdinand Marcos Jr. uban sa pipila ka mga lokal nga opisyales sa probinsya sa Negros Oriental. Nakigpulong ang presidente aron hisgutan ang mga isyu bahin sa kalambuan sa probinsya. Lakip sa mga nakigpulong ni Marcos mao sila si San Jose Mayor Mel Nick Logronio, Pamplona Mayor Janice Degamo, ug Siaton Mayor Fritz Diaz."
"STATE OF CALAMITY SA TIBUOK PILIPINAS TUNGOD SA ASF, GITUN-AN Gitun-an karon sa Department of Agriculture (DA) ang pagsugyot ngadto ni Pres. Ferdinand Marcos Jr. nga magdeklarar og state of calamity taliwala sa pagkaylap sa African Swine Fever (ASF) sa nasud. Sumala pa sa tigpamaba sa DA nga si Kristine Evangelista, nakigkoordinar na ang ilang ahensya sa Bureau of Animal Industry (BAI) aron pagpangita og mga pamaagi nga matabangan ang mga hog raiser nga makakuha og ASF vaccines. Gisubli sab ni Evangelista nga nagpatuman na sila og dugang nga mga lakang aron mapunggan ang pagkuyanap sa swine disease. Matud pa ni BAI assistant director Arlene Vytiaco, plano sab sa ilang ahensya ang pagpalit og 600,000 doses sa ASF vaccines karong tuiga sa dihang maka-isyu na ang Food and Drug Administration og certificate of product registration."
"MGA HAYOP SA AMLAN ZOO, IBALHIN SA AKLAN Dal-on sa usa ka private farm sa Bukid Tigayon Kalibo, Aklan ang mga hayop sa Amlan Nature and Adventure Park. Ang tag-iya sa Kalibo Ostrich Farm nga si Ramon Dio ang mobalhin sa kapin 80 ka mga hayop sa maong farm kaabag ang Department of Environment and Natural Resources (DENR). Nahibaloan nga ang maong farm nagkulang og supply sa pagkaon hinungdan nga ang maong mga hayop nagniwang ug nagkasakit."
"16 KA BULAN NGA BATA, PATAY HUMAN GIBIYAAN OG 8 KA ADLAW SA INAHAN ARON MAGBAKASYON Patay na nga napalgan ang usa ka 16 ka bulan nga batang babayi human giingong gibiyaan siya nga nag-inusara sa iyang inahan sulod sa walo ka adlaw samtang kini nagbakasyon. Gidakop sa kapulisan sa Ohio ang inahan sa bata nga si Kristel Candelario, 31 anyos. Sumala pa sa awtoridad, napalgan ni Candelario ang iyang anak nga wala na'y kinabuhi sa dihang nipauli siya gikan sa Puerto Rico. Bisan pa man wala gipagawas sa medical examiner ang hinungdan sa kamatayon, gisubli sa imbestigador nga grabe ka dehydrated ang bata. Matud pa sa kapulisan, gibutyag sa mga silingan nga ang lola sa bata mao'y kalagmitang magbantay niini tungod hilig gyud nga mogawas ang inahan niini. Pasakaan og kasong pagpatay ug multa nga $1 milyones si Candelario."
"NEGROS ORIENTAL PROVINCIAL HOSPITAL, NASUPLAYAN OG P10-M NGA DUGANG TAMBAL Naabot na kagahapong adlawa ang mga stock sa medisina nga nagkantidad og P10 milyones isip paghatag og pagtagad sa suplay sa tambal sa ospital ning probinsya. Dali kining gipapalit sa kagamhanan sa probinsya aron aduna'y dugang suplay sa tambal ang Negros Oriental Provincial Hospital ug mahatag kini sa mga gakinahanglan niini."
"Wala pa'y nakadaog sa kapin P292 milyones nga jackpot prize sa Ultra Lotto 6/58. Sumala pa sa PCSO, wala'y nakakuha sa winning combination sa draw niini niadtong Martes, Hunyo 20, 2023."
"GIINGONG ILLEGAL QUARRY SA NEGROS ORIENTAL, NADAKPAN Nasikop sa Criminal Investigation and Detection Group (CIDG-PNP) ang giingong illegal quarry operation nga gikatahong doul sa dakbayan sa Dumaguete. Kini human gimandoan ni Negros Oriental Gov. Manuel ""Chaco"" Sagarbarria ang kapulisan sa paglanat sa mga illegal quarry operation. Usa kini sa mga dagkong polisiya nga ipatuman sa probinsya aron pagpreserbar sa kinaiyahan.  Ang direktiba pinaagi sa usa ka Memorandum Order nag-ingon nga ""pursuant to the Local Government Code, the provincial Governor has the exclusive authority to issue permit to extract sand, gravel, and other quarry resources."" Masiguro niini nga hugot nga masunod sa tanang quarry operators ug ilang operasyon sa probinsya ang mga lagda ug regulasyon sa quarry permit."
"JOB ORDER UG CONTRACT OF SERVICE WORKERS SA DGTE, MAKADAWAT OG 25KG NGA BUGAS Makadawat og 25kg nga ayudang bugas ang matag usa sa 1,510 ka mga Contract of Service ug Job Order workers sa LGU-Dumaguete karong Miyerkules ug Huwebes sa City Hall Grounds. Sa usa ka memorandum, gisiguro sab nga magpadayon ang operasyon sa kagamhanang syudad ug kahapsay niini atol sa naasoy nga mga adlaw."
"PLDT, NAGSUGYOT OG PAMAAGI ARON MAPAKUSGAN ANG CCTV SA DUMAGUETE; POSIBLENG MAGTAOD SAB OG PUBLIC WIFI UG TRAFFIC LIGHTS Gisugyot sa Philippine Long Distance Incorporated (PLDT) uban sa Fortinet ang ilang gi-bundle nga high grade equipment uban sa ilang lig-on nga network. Maminusan niini ang pagkawala sa feed sa mga CCTV camera kun ugaling maputol ang mga fiber optic cable niini tungod sa mga wala damhang insidente. Gipresentar kini nila ngadto ni Mayor Felipe Remollo ug sa ubang hingtungdan nga kawani sa LGU. Kung maaprobahan ang gisugyot nga solusyon sa Fortiner SDWAN, magsilbi sab kini nga pamaagi aron pag-install og public wifi ug intelligent traffic lights systems."
"BABAYI SA ECUADOR NGA NAKAMATA SULOD SA IYANG LUNGON, TINUOD NA NGA PATAY Tinuod na nga namatay ang usa ka tigulang nga babayi sa Ecuador kinsa kaniadto nakamata sulod sa usa ka lungon sa iyang kaugalingong haya. Sa niaging semana, nag-viral sa social media ang video ni Bella Montoya, 76 anyos, nga naglisod og ginhawa sulod sa iyang lungon samtang gitabang kini sa duha ka lalaki. Human sa maong panghitabo, gidala si Montoya sa usa ka ospital sa lungsod sa Babahoyo aron ipadayon ang pagtambal.  Nasayop siya pagdeklarar nga patay na niadtong Hunyo 9, apan tinuod na kining namatay tungod sa stroke niadtong Hunyo 16."
"LATO-LATO NO MORE! Nagpahimangno sa publiko ang Food and Drug Administration (FDA) nga dili mopalit sa dulaan nga lato-lato. Sumala pa sa FDA, dili sigurado nga luwas alang sa mga bata ang maong dulaan tungod wala kini moagi sa quality testing. Gisubli sab nila, walay certificate of notification  ang maong produkto nga usa sa kinahanglanon alang sa pag-apruba sa pagbaligya sa merkado. Gasugod na sab ang maong ahensya sa pagkumpiskar sa naasoy nga dulaan."
"637 KA EDUCATIONAL SCHOLAR SA NEGOR, HATAGAN OG ₱5,000 NGA AYUDA KADA USA Gipatuman ni Gov. Manuel ""Chaco"" Sagarbarria ang Educational and Financial Assistance Program sa 637 ka mga scholars sa probinsya sa Negros Oriental. Tumong niini nga mapalig-on ang scholarship program alang sa mga ""poor, underprivileged but deserving students"" sa probinsya. Makadawat og P5,000 kada semeter ang matag estudyante, basta ilang imintinar ang 80% nga general passing average. Hingpit nga ipatuman sa gobernador ang P10 milyones nga pondo sunod tuig ug pun-on ang 363 na mga bakante sa scholarship program. Dugang pa, gitinguha sa gobernador ang pagdungag og pondo alang maong scholarship."
"DOLE-7, GIPANGHINGUSGAN ANG PAG-MONITOR SA MGA CHILD LABORER SA NEGOR Gipanghingusgan sa Department of Labor and Employment sa Region 7 ang pag-monitor sa giila nga mga child laborer sa probinsya sa Negros Oriental ug Siquijor. Gitaho sa DOLE-7 nga ilang gi-monitor sugod niadtong Mayo ang 239 ka mga child laborer ug ilang mga ginikanan sa munisipalidad sa Basay ug La Libertad ug syudad sa Bayawan ug Guihulngan. Gisubli nila nga kaylap sa naasoy nga mga dapit ang mga child laborer. Sa 239 ka mga child laborers, 104 ang gikan sa Bayawan ug 66 sa La Libertad, samtang 49 ang natala sa Guihulngan ug 20 sa Basay. Tumong sa departamento nga makatabang pagwagtang sa insidente sa child labor sa tibuok nasud pag-abot sa 2028."
"Usa ka 42 anyos nga janitress sa Tuguegarao City ang mapasigarbuhon nga nag-pose human sa iyang klase sa kindergarten. Mogradwar si Remilyn Dimla sa kindergarten karong Hulyo 14, 2023."
"ANGAY NGA POSTURA SA KAMOT ATOL SA PAG-AMPO SA 'OUR FATHER' SA MISA Nagpagawas og usa ka sulat ang Diocese of Dumaguete mahitungod sa angay nga postura sa kamot atol sa pag-ampo sa ""Our Father"" sa mga misa. Gisubli sa obispo nga masiguro niini ang klaro ug pagkaparehas nga posisyon sa kamot atol sa misa. Ang Circular Letter No. 1053-14-2023, niepekto niadtong Hunyo 16, 2023."
"PULIS, GIPADAKOP ANG ASAWA SAMTANG KAUBAN ANG GIINGONG KABIT NIINI SA BACOLOD CITY Naabtan sa mga awtoridad ang asawa sa usa ka pulis uban sa giingong kabit niini nga anaa sa sulod sa kwarto sa usa ka apartment sa Barangay Singcang-Airport sa Bacolod City. Sumala pa sa report, giingong gisulod sa mga awtoridad ang maong apartment sa dihang nakompirmar sa nagreklamong pulis nga anaa sa sulod ang iyang asawa. Sa sulod, naabtan ang asawa sa pulis nga nakasuot og sinina nga pangkatulog samtang naghubo ang lalaki nga anaa sa higdaanan. Matud pa sa impormasyon sa kapulisan, giingong pila ra kaadlaw nga giabangan sa asawa ug maong lalaki ang naasoy nga apartment. Gisubli sa asawa nga komplikado ang relasyon nila sa iyang bana ug gipasanginlan nga aduna sab laing karelasyon ang iyang bana. Dugang pa sa kapulisan, pasakaan gihapon og kasong adultery ang duha bisan paman wala makita sa akto ang pakighilawas niini."
"LALAKI, NAPUSILAN ANG KAUGALINGON SAMTANG NAGDAMGO NGA GIKAWATAN ANG BALAY Aksidenteng napusilan sa usa ka lalaki sa Estados Unidos ang iyang kaugalingon samtang natulog niadtong Abril 10, 2023. Gidamgo si Mark Dicara, 62 anyos, nga aduna'y nisulod sa iyang balay. Tungod niini, nikuha siya og pusil ug aksidenteng naunay niini. Napusilan ni Dicara ang iyang batiis ug diha na siya nakamata sa iyang damgo. Dali sab siyang gidala sa usa ka lokal nga ospital aron matambalan. Human sa maong insidente, mag-atubang si Dicara og mga kaso bahin sa ilegal nga pagkupot og pusil."
"BROWNOUT NA PUD. Sa ikaduhang higayon, walay kuryente na pud sa tibuok Dumaguete City ug sa mga kasikbit nga lungsod niini karong Huwebes, June 15, 2023. Matud pa sa NORECO II, kini tungod sa pag-trip off sa linya sa NGCP aron mabalik ang suga sa mga lungsod sa Zamboanguita ug Siaton."
"Walay kuryente gihapon sa pipila ka bahin sa Negros Oriental taliwala sa ulan nga padayong nasinati sa probinsya karong Huwebes, June 15, 2023. Ganinang kaadlawon, pakalit nga nag-blackout sa tibuok Dumaguete City ug sa mga kasikbit nga lungsod niini. Sa pagkakaron, padayong giayo ang linya sa kuryente sa Dauin ngadto sa Siaton."
"Nakadawat og standing ovation ang Bisaya singer nga si Roland ""Bunot"" Abante human kini nitungtong sa entablado sa America's Got Talent. Nakuha sab ni Bunot ang ""yes"" votes sa tanang mga hurado sa AGT nga sila si Howie Mandel, Simon Cowell, Sofia Vergara, ug Heidi Klum. Kini human gikanta sa lumad nga taga-Santander, Cebu ang ""When a Man Loves a Woman"" ni Percy Sledge Martes sa gabii, June 13, 2023.  Sa pakighinabi sa mga hurado kaniya, gibutyag ni Bunot sa pinulongang Binisaya nga siya usa ka mangingisda ug driver sa habal-habal. Matuman lang kuno niya ang iyang hilig sa pagkanta pinaagi sa mga videokehan sa iyang silingan. Human mapa-wow ang mga hurado ug audience sa AGT, gilaomang mopadayon si Bunot sa sunod nga hugna sa maong contest."
"Heads up, beshy! Walay kuryente karong Dominggo, Hunyo 18, 2023, gikan alas-5:30 sa buntag hangtud alas-6 sa gabii. Usa ka scheduled power service interruption ang ipahigayon sa National Grid Corporation of the Philippines (NGCP) sa pipila ka dapit sa probinsya. Matud pa sa abiso sa NORECO II, wala'y suga gikan sa Calo, San Jose ug sa tibuok bahin sa Amlan, Tanjay City ug Pamplona. Wala pu'y kuryente sa lugar sa Dobdob ug Calinawan sa Valencia ug Avocado sa Sta. Catalina. Nipasalig sab ang NGCP nga dalion pag-ayo ang mga transmission lines alang sa maong mga dapit. | via Reynalyn Labarda, correspondent"
" Gideklarar sa Malacañang nga regular holiday ang Miyerkules, Hunyo 28, 2023, isip pagsaulog sa Eid'l Adha kon Feast of Sacrifice sa atong mga kaigsuonang Muslim. "
"Walay kuryente karong Sabado, Hunyo 17, 2023, gikan alas-6 sa buntag hangtud alas-6 sa gabii. Usa ka scheduled power service interruption ang himuon sa National Grid Corporation of the Philippines (NGCP) sa pipila ka bahin sa Negros Oriental. Sumala pa sa abiso sa NORECO II, wala'y suga ang tibuok bahin sa Santa Catalina, Bayawan City ug Basay. Wala pu'y kuryente ang lugar sa Calicanan ug Fatima sa Pamplona, ug Sto. Niño sa Tanjay City. Nipasalig sab ang NGCP nga dalion niini pag-ayo ang transmission lines alang sa maong mga dapit. | via Reynalyn Labarda, correspondent"
"LA LIBERTAD, NAG-APOD-APOD OG 25KG NGA BUGAS SA MGA RESIDENTE NIINI NGA APEKTADO SA ASF CRISIS Nag-apod-apod ang LGU sa La Libertad og 25kg nga bugas sa 11,000 ka mga panimalay nga sakop niini. Gihimo kini nga lakang aron mabatukan ang dili maayong epekto sa African Swine Fever (ASF) sa maong lungsod. Gisugdan niadtong Hunyo 7 ang pagpanghatag og ayudang bugas sa unom ka mga coastal barangay ug mosunod ang nahibiling 23 ka mga upper barangay sa La Libertad. Ang Executive Order No. 23 nga nagdili sa mga buhing baboy ug mga produkto nga may kalabotan sa baboy sa probinsya, nakapasamot sa kalisdanan sa panginabuhi. Ang ASF aduna'y dakong epekto sa La Libertad, ilabina sa mga residente kinsang panginabuhi nagsalig sa industriya sa baboy. "
"PARI, PATAY HUMAN NIBANGGA ANG GIMANEHONG MOTORSIKLO SA DUMP TRUCK Patay ang usa ka pari human aksidenteng nibangga ang gimanehong motorsiklo niini sa usa ka dump truck sa National Highway sa Barangay Malusay sa Guihulngan City mga alas-4:28 sa kadlawon niadtong Hunyo 13, 2023. Giila ang pari nga si Rev. Father Rexijan Gargoles Jamito, 29 anyos, ug lumolupyo sa Barangay Dawis, Bayawan City. Usa ka pari si Jamito sa Iglesia Filipina Independente (IFI) nga nakadestino sa Barangay Hilaitan sa Guihulngan City. Matud pa report sa kapulisan, nagbiye ang pari sa dihang aksidenteng nibangga ang motorsiklo niini sa nakaparadang dump truck. Gidali pagdala ang pari sa usa ka ospital apan gideklarar kinin dead on arrival sa nag-atiman nga doktor."
"BABAYENG GIDEKLARAR NA NGA PATAY OG 2 KA ADLAW, NAPALGANG BUHI PA DIAY SULOD SA LUNGON Usa ka tigulang sa Ecuador ang nakamata sulod sa usa ka lungon sa iyang kaugalingong haya. Sa usa ka video nga gi-post sa Twitter, nakita si Bella Montoya, 76 anyos, nga naglugos og ginhawa sulod sa iyang lungon samtang gitabang kini sa duha ka lalaki. Sumala pa sa iyang anak nga si Gilbert Balberán, duha ka adlaw nang gideklarar nga patay ang iyang inahan. Dugang pa niya, nahibaloan nilang buhi pa ang iyang inahan tungod ginahapak sa walang kamot niini ang iyang lungon human sa lima ka oras nga haya niini."
"NANGITA OG TRABAHO? JOB FAIR, IPAHIGAYON SA DUMAGUETE CITY KARONG INDEPENDENCE DAY Aduna'y ipahigayong job fair karong Lunes, Hunyo 12, 2023, sa Main Atrium, Robinsons Place sa dakbayan sa Dumaguete. Ipahigayon ang Kalayaan Job Fair aron pagsaulog sa ika-125 nga anibersaryo sa Philippine Independence and Nationhood uban sa tema nga ""Kalayaan. Kinabukasan. Kasaysayan."""
"MAYON VOLCANO, GIISA NA SA ALERT LEVEL 3 Giisa na karon ngadto sa Alert Level 3 ang Mayon Volcano, sumala pa sa alert level bulletin nga gipagawas sa DOST-PHIVOLCS. Nagpasabot kini nga nagpakita ang Mayon Volcano og dili maayong kalihokan ug gipasidan-an nga adunay ""increased tendency towards a hazardous eruption."" Girekomendar sa Phivolcs ang pagbakwit sa mga tawo nga nagpuyo sulod sa 6-km radius Permanent Danger Zone (PDZ) palibot sa maong bulkan. Nihibaloan nga niadtong Lunes, Hunyo 5, 2023, giisa sa PHIVOLCS ang alert level status sa Mayon gikan Alert Level 1 ngadto sa Alert Level 2.  Napahimangno sab ang CAAP sa mga flight operators nga likayan ang pagpalupad duol sa bulkan tungod sa posibilidad nga kalit nga pag-ulbo o phreatic eruptions sa maong bulkan nga maghatag og peligro sa mga eroplano na molupad."
"Makita na karon ang mata sa Severe Tropical Storm nga #ChedengPH (#GUCHOL) nga usa ka timailhan nga mokusog kini isip usa ka TYPHOON Category sa mga mosunod nga oras. Sa pagkakaron, nagpabiling maba ang tsansa niini nga moigo sa nasud apan gilaomang pakusgon niini ang Southwest Monsoon o Habagat sugod ugmang adlawa."
"MAGTIAYON SA MALAYSIA NAGBULAG TUNGOD SA TALAGSA-ONG SAKIT SA DUGO Usa ka magtiayon sa Malaysia ang nagbulag human nahibal-an nga sila parehong adunay thalassemia, usa ka sakit sa dugo nga gipasa gikan sa ginikanan ngadto sa anak. Ang maong sakit mahimong moresulta sa anemia ug nagkinahanglan kini og regular nga pag-abono sa dugo kon blood transfusions ug ang bugtong posible nga tambal sa pagkakaron mao ang bone-marrow transplant. Ang magtiayon parehong doktor nga si Farra Diana ug Ashraff. Sa wala pa sila gikasal, niining bagohay lang nga mga bulan nila nahibal-an nga pareha silang duha na thalassemia carrier  Sakit man para sa duha apan nagdesisyon sila nga magbulag aron malikayan ang  mamahimong peligro og mapasa ang maong sakit sa umaabot nilang bata."
"PIPILA KA MGA WALA NAKABAYAD OG UTANG SA ONLINE LENDING APP, GIPADALHAN OG BULAK SA PATAY UG LUNGON Pipila ka indibidwal nga na-delay ang pagbayad sa online lending app ang giingong gipadalhan og bulak sa patay ug lungon aron hadlukon. Sumala pa sa report, giingong nakahilak na lamang ang usa ka biktima sa dihang nakita niya ang bulak sa patay nga gipadala ngadto niya. Dugang pa, giingong tulo lamang kaadlaw nga na-delay ang pagbayad sa utang sa usa ka biktima. Usa sab ka indibidwal ang gipadalhan og lungon tungod sab sa pagkalangan sa pagbayad sa utang. Giawhag sa PNP Anti-Cybercrime Group ang mga biktima sa maong panghitabo nga moduol nila aron makapasaka og kaso."
"CANADA, NAGTANYAG OG VISA-FREE TRAVEL SA MGA KWALIPIKADONG PILIPINO Mahimo ng mokuha og visa-free air travel ang mga kwalipikadong Pilipino, sumala pa sa embahado sa Canada niadtong Miyerkules. Kini human gidungag sa nasud sa North America ang Pilipinas sa Electronic Travel Authorization (eTA) program niini. Magtugot kini sa mga Pilipino nga aduna'y Canadian visa sulod sa pulo sa tuig ug kadtong naa'y mga non-immigrant visas gikan sa United States nga mo-apply sa eTA kung mobiyahe sa Canada. Aron mahibal-an kung kwalipikado ang usa ka indibidwal ug unsaon pag-apply, mahimong bisitahon ang Canadian government's eTA website."
"PHILIPPINE AIRLINES, NAGTANYAG OG P125 NGA PLITE HANGTOD JUNE 25 Nagtanyag ang Philippine Airlines og P125 nga one-way base fare sugod June 5 hangtod June 25, 2023. Aduna kini domestic travel period gikan Feb. 1, 2024. Alang sa mga international travelers, lakip sa travel period ang South Korea ug Guam gikan July ; Hong Kong, Macau, China, Taiwan, ug Southeast Asia gikan Sept. 1; Japan gikan Jan. 15; North America, Middle East, ug Australia gikan Feb. 1. Aron pag-avail sa maong promo, mahimong bisitahon ang section on flight ticket deals sa maong airline ug i-click ang ""book now"" sa ilalom sa napiling destinasyon."
"CAAP, GIDID-AN ANG MGA EROPLANO PAGLUPAD DUOL SA KANLAON VOLCANO TUNGOD SA ABNORMAL NGA KAHIMTANG NIINI  Gidili sa Civil Aviation Authority of the Philippines (CAAP) ang mga eroplano sa paglupad duol sa Taal, Mayon, ug Kanlaon volcanoes. Ang Kanlaon Volcano anaa sa alert level 1 (Abnormal Condition) kon nagpakita sa abnormal nga kahimtang.  Gitambagan ang mga flight operators nga likayan ang pagpalupad duol sa bulkan tungod sa posibilidad nga kalit nga pag-ulbo o phreatic eruptions sa maong bulkan nga maghatag og peligro sa mga eroplano na molupad. Dugang pa, gidili sab ang pagsulod sa 4km radius sa permanent danger zone sa Kanlaon Volcano."
"Nahimo nang usa ka tropical depression ang low pressure area (LPA) nga gibantayan sa silangang bahin sa #Visayas, sumala pa sa PAGASA."
"PLDT NITAHO NGA DUNAY PROBLEMA SA INTERNET NIINI Gikumpirmar sa PLDT nga nakasinati ang mga subscriber niini og hinay nga internet connection tungod kay nawad-an og bandwidth capacity and mga submarine cable partners niini. ""We are now working with our partners to provide alternate capacity that would restore the browsing experience in the next few hours,"" matod pa sa PLDT. Beshie, nagkaproblema ba pud ka sa imong internet?"
"Nisulod na sa Philippine Area of Responsibility (PAR) ang gibantayang aktibo nga LPA sa silangang bahin sa #Visayas. Aduna kini taas nga posibilidad nga mahimong bagyo sa mga mosunod nga oras. Kung mahimo na kining bagyo samtang anaa sa sulod sa PAR, tawgon kining #Chedeng sa PAGASA."
"INDONESIAN BILLIONAIRE MINGDONAR OG P41-M SA PILIPINAS Nagdonar ang usa ka Indonesian businessman og kapin P41 milyones ngadto sa gobyerno sa Pilipinas aron suportahan ang mga social programs ni President Ferdinand Marcos Jr. Mao kini ang gibutyag sa Malacañang niadtong Huwebes, Hunyo 1, 2023. Si Tahir ang nagtukod sa Mayapada Group diin aduna sab siya'y negosyo sa financial, healthcare, hotels, media, ug mining sectors. Interesado sab si Tahir nga mo-invest sa Pilipinas sama nalang sa pagtukod og mga hospitals.  Nahibaloan nga si Tahir nakaila sa mga Marcoses human sila nahimamat sa dihang naka-exile kini sa Hawaii."
"PAGASA, GIBANTAYAN ANG 2 KA LPA NGA ANAA SA GAWAS SA PAR Gibantayan karon sa PAGASA ang duha ka low pressure area (LPA) nga anaa pa sa gawas sa Philippine Area of Responsibility (PAR). Ang duha ka LPA mahimong makapausbaw sa southeast monsoon o habagat sa nasud. Sumala pa sa PAGASA, nahimutang ang unang LPA sa silangang bahin sa Visayas. Posible nga mahimo kining usa ka tropical cyclone sa tunga-tunga ning semana apan gilaomang dili kini mag-landfall. Samtang ang ikaduhang LPA anaa sa West Philippine Sea ug mopaingon sa Southern China sa tunga-tunga ning semana. Dugang pa sa state weather bureau, mahimo sab nga maporma sa West Philippine Sea ang ikatulong LPA gikan sa mga salin sa ikaduhang LPA."
"Mga eksena sa pag-abot sa patayng lawas ni kanhi Gob. Guido Reyes sa Negros Oriental karong adlawa, Hunyo 3, 2023, human siya nitaliwan niadtong Miyerkules, Mayo 31. Gihaya si Reyes sa Kapitolyo Sabado sa buntag una kini gidala sa iyang lungsod nga natawhan sa Guihulngan City."
"Anaa na karon sa half-mast ang bandila sa Pilipinas sa Freedom Park atbang sa Negros Oriental Provincial Capitol isip pahasubo sa pagpanaw ni Governor Guido Reyes karong adlawa, Mayo 31, 2023."
"Duna nay bag-ong gobernador ang Negros Oriental. Kini human nanumpa si Vice Governor Manuel ""Chaco"" Sagarbarria isip bag-ong lider sa probinsya human nipanaw karong adlawa si Governor Guido Reyes. Si Sagarbarria gikan sa banay sa mga politiko. Ang iyang amahan nga si Chiquiting maoy representante sa ikaduhang distrito sa Negros Oriental, samtang ang iyang inahan nga si Maisa maoy bise mayor sa dakbayan sa Dumaguete. "
"Nipanaw na si Governor Jorge Carlo Joan ""Guido"" Reyes karong adlawa, Mayo 31, 2023. Kini gikumpirmar ni Provincial Administrator Karen Molas ngadto sa Yes The Best Dumaguete sa usa ka pahinabi sa telepono. Namatay si Reyes kapin 2 ka bulan sukad niya gipulihan si Gov. Roel Degamo kinsa gipatay niadtong Marso 4. Sumala pa ni Molas, namatay si Reyes human ang taas nga panahon nga nakigbisog kini sa sakit, apan wala kini naghatag og dugang detalye. Mao kini ang unang higayon human ang kapin usa ka dekada nga nagsagunson ang pagkamatay sa duha ka gobernador sa probinsya.  Niadtong 2010, namatay si Gov. Emilio ""Dodo"" Macias II pipila lamang ka semana human siya nidaog sa piniliay niadtong tuiga. Ang nipuli niya nga si Gov. Agustin Perdices, namatay sab sa sakit niadtong Enero 2011, pipila ka bulan lang human niya gipulihan si Macias. "
"DUMAGUETE-CVIRAA MEDALISTS, MAKADAWAT OG CASH INCENTIVES GIKAN SA SYUDAD Nihatag ang City Government sa Dumaguete City og cash incentives sa tanang medalists sa bag-ohay lang nahuman nga Central Visayas Athletics Associations Meet (CVIRAA) nga gipahigayon sa syudad sa Carcar, Cebu. Makadawat og P2,500 ang mga gold medalists, P2,000 sa mga silver medalist, ug P1,500 sa mga bronze medalist. Makadawat sab ang mga coach sa mga nidaog og cash incentives."
"Taas-taas ang atong weekend sa ikaduhang semana sunod bulan tungod aduna'y usa ka regular holiday sa June 12, isip pagsaulog sa Independence Day sa Pilipinas."
"BASKETBOL, NISANGKO SA RAMBOL  Usa ka kagubot ang nahitabo sa gipahigayong basketball game sa Tanjay City niadtong Lunes, May 29, 2023. Sa video nga gi-post sa netizen nga si Von Anjielo Ferolino, makita nga nagsumbagay ang referee ug usa sa mga giingong audience. Makita sab ang pipila ka mga indibidwal nga nitabang sa pagbulag sa mga nagsumbagay. Sumala pa sa taho sa kapulisan, giingong nagsugod sa trashtalk ang maong sumbagay human gibugalbugalan sa usa ka audience member ang referee sa dula."
"Pipila ka lugar sa Negros Oriental ang nagsuspenso sa klase karong Martes, Mayo 30, 2023, tungod sa pag-ulan nga dala sa habagat nga gipakusgan sa Bagyong #BettyPH."
"Gatusan ka aplikante nga ganahang moskuwela sa Negros Oriental State University (NORSU) ang padayong nagtalay karon gawas sa campus niini karong alas-9 sa buntag, Mayo 30, 2023. Kini aron pagkuha sa NORSU Online Admission Test (NOAT) nga nagsugod niadtong Lunes, Mayo 29, ug molungtad hangtud Hunyo 30."
"GATOSAN KA APLIKANTE SA NORSU, NAGTALAY GIHAPON BISA’G GABIING DAKO Tungang gabii na apan gatosan gihapon ka estudyante nga ganahang moskuwela sa Negros Oriental State University ang naglinya aron pagkuha sa NORSU Online Admission Test (NOAT). Gikan sa Gate 3 sa NORSU Dumaguete Campus, niabot na ang linya sa mga aplikante hangtud sa Dumaguete Perpetual Church. Una nang gipasidaan sa tunghaan ang mga aplikante nga layo sa Dumaguete nga kuhaon ang NOAT online gikan sa ilang mga balay. Apan duna gihapoy mga estudyante nga nisugal pagbiyahe nganhi sa dakbayan aron madawat unta sa NORSU alang sa kolehiyo. Ipahigayon ang NOAT gikan Mayo 29 hangtud Hunyo 30."
"DGTE, GIPANGHINGUSGAN ANG PAGBAKUNA SA MGA BATA BATOK MEASLES UG RUBELLA Gipanghingusgan pa sa City Governement sa dakbayan sa Dumaguete ang pagbakuna sa mga kwalipikadong bata nga nag-edad og 9 months hangtod 5 years old batok sa measles ug rebella. Gipatuman karon ang supplemental immunization activity City Health Office, sa DOH sa Negros Oriental ug Provincial Health Office. Tumong sa maong aktibidad ang pagbakuna sa mga kwalipikadong bata batok measles ug rubella aron modako sila nga biskog ang panglawas ug malikayan ang mga serious disabilities. Alang sa schedules, mahimong makig-coordinate ang mga ginikanan sa ilang tagsa-tagsa nga mga barangay health centers o maghulat sa mga health workers sa house-to-house immunization."
"Mas nikusog pa ang Super Typhoon #Mawar samtang gipuntirya niini ang kadagatan sa Pilipinas. Dala karon sa maong bagyo ang kakusgon sa hangin nga moabot sa 205 kph ug paghuros nga moabot sa 290 kph. Naglihok kini paingon sa amihanan-kasadpang direksyon nga aduna'y kapaspason nga 15 kph. Gilaomang mokusog pa kini samtang pasulod sa Philippine Area of Responsibility (PAR) tungod sa ""very favorable"" nga kadagatan."
"CEBU PACIFIC, NAGTANYAG OG P88 NGA PLITE HANGTOD MAY 27 Nagtanyag ang Cebu Pacific og P88 nga one-way base fare alang sa ilang bag-ong seat sale paingon sa local ug international destinations. Lakip sa international destinations ang Taipei, Tokyo, Macau, ug Ho Chi Minh, samtang apil sa local destinations ang Laoag, Puerto Princesa, Bacolod, ug Davao. Hangtod lamang sa May 27 ang P88 nga promo ug aduna'y travel period gikan June 1 hangtod Nov. 30, 2023."
"Makita na sab ang mata sa Super Typhoon #Mawar human niini gikusokuso ang #Guam kagahapong adlawa. Gikabalak-ang mosulod kini sa Philippine Area of Responsibility (PAR) ugma sa gabii o sa kadlawon sa Sabado. Sa oras nga mosulod kini sa PAR, tawgon kini sa PAGASA og #BettyPH. Sa pagkakaron, nagpabiling maba ang posibilidad nga mo-landfall kini sa nasud. Apan, gilaoman karon nga mas magkaduol kini sa #ExtremeNorthernLuzon sa Lunes-Miyerkules (May 29-31), isip usa ka makadaot nga bagyo. Sumala pa sa Japan Meteorological Agency (JMA), posibleng moabot ang bagyo sa ""VIOLENT"" nga kategorya pagsulod niini sa PAR nga adunay kakusgon nga moabot sa 205 kph ug paghuros nga 290 kph. Kinahanglang kining pangandaman ilabi na sa mga nagpuyo sa Hilagang Luzon."
"TEENAGER SA TAIWAN, NAPALGANG PATAY HUMAN NAGPAKASAL SA LALAKI NGA BAG-O RA NIYANG NAKAILA Usa ka 18-anyos nga high school student sa Taiwan ang napalgang patay duha lamang ka oras human giingong naminyo sa usa ka lalaki nga kaduha pa lang niya nahimamat, sumala pa sa inahan sa biktima. Giila ang estudyante sa pangalang Lai, usa ka lalaki, 18 anyos, ug residente sa Taichung sa naasoy nga nasud. Si Lain unta ang mo-inherit kon makapanunod sa mga kabtangan nga nagkantidad og $500m gikan sa iyang amahan. Nadiskobrehan ang iyang patayng lawas niadtong May 4 nga nagbuy-od sa yuta sa gawas sa usa ka apartment building sa Beitun district. Giila sab ang iyang bana og duha ka oras nga si Hsia, usa ka lalaki, 26 anyos, kinsa nagpuyo sa ika-10th floor sa maong apartment sa nahisgutang lugar.  Sa usa ka press conference nga gipahigayon sa inahan ni Lai, nga si Chen, gipahibalo niya nga nag-alegar sila og foul play sa kamatayon sa iyang anak. Namatay si Lai usa lang ka adlaw pagkahuman sa pagsunog sa iyang amahan, nga namatay niadtong katapusang semana sa Abril. Matod pa sa iyang mga abogado nga ang pamilya nagtuo nga si Lai, nga nakapanunod sa mga 30 ka mga properties ug kwarta maoy hinungdan sa pagpatay. Dugang pa, si Hsia nga primary suspect sa pagpatay ug gibuhian kini sa pyansa nga nagkantidad og $300,000."
"PAGASA, GIBANTAYAN ANG POSIBLENG MAHIMONG 'SUPER TYPHOON' GAWAS SA PAR Gibantayan karon sa PAGASA ang usa ka tropical cyclone nga aduna'y posibilidad nga mahimong super typhoon gawas sa Philippine Area of Responsibility (PAR). Mao kini ang gibutyag sa maong state weather bureau karong adlawa, May 22, 2023. Sa ilang pinakabag-ong public weather forecast, ulahing nakita ang bagyo mga 2,330 km sa silangang bahin sa Mindanao. ""It has maximum sustained winds of 130 kph near the center and gusts of up to 160 kph. It is moving west northweatward at 15 kph,"" matud pa sa report. Apan gisubli ni weather forecaster Anna Clauren-Jorda nga aduna'y low probability ang maong bagyo nga mag-landfall sa Pilipinas."
"PATAYNG LAWAS, NAPALGAN SA BAYBAYON SA STA. CATALINA Usa ka patayng lawas sa tigulang ang nakit-an sa baybayon sa Sitio Talisay, Barangay Poblacion sa Sta. Catalina mga alas-7:10 sa buntag niadtong May 20, 2023. Giila sa kapulisan sa Sta. Catalina ang biktima nga si Veronica Iligan Padilla, 67 anyos, minyo, ug lumolupyo sa Purok 3, Barangay Caranoche sa naasoy nga lungsod. Matud pa sa inisyal nga imbestigasyon, nitambong si Padilla sa birthday celebration sa iyang pag-umangkon ug nag-inom-inom sa dagat sa Villareal sa Bayawan City. Ulahing nakit-an ang biktima mga alas-3:00 sa hapon niadtong May 19, 2023. Sumala pa sa mga kabanay sa biktima nga aduna kini kanhing record sa Alzheimer's. Dugang pa sa kapulisan, wala'y timailhan sa physical injury ang nakita sa lawas sa biktima. Gitambagan sab sa kapulisan ang pamilya sa biktima nga ipaubos kini sa autopsy aron masuta ang hinungdan sa kamatayon niini, apan gibalibaran kini sa pamilya. "
"MGA KASO SA ASF NAKOMPIRMAR SA DAUIN, PIPILA KA BABOY SA LUNGSOD GIPAMATAY Nagpositibo sa African Swine Fever (ASF) ang pipila ka mga baboy nga namatay sa Purok 1 ug 2 sa Barangay Maayongtubig sa lungsod sa Dauin. Mao kini ang gikompirmar ni Mayor Galicano Truita pinaagi sa Executive Order No. 2023-19.1. Base sa laboratory samples nga gipadala ngadto sa Bureau of Animal Industry-Central Office, kompirmado nga nagpositibo sa ASF virus ang mga namatay nga baboy sa naasoy nga lugar. Ubos sa EO 2023-19.1, temporaryo nga ginadili ang pagpasulod ug pagpagawas sa buhi nga mga baboy nga naglakip sa fresh and frozen products. Ginadili sab ang pag-ihaw sa mga baboy ug kinahanglang patyon ang tanang baboy nga anaa sa 500-meter radius gikan sa maong dapit. Gimandoan sa LGU Dauin uban sa koordinasyon sa Provincial Veterinary Office nga ipatuman dayon ang maong kamanduan aron malikayan ang pagkuyanap sa ASF virus."
"TRAHEDYA SA PALITON BEACH: BATA PATAY, BABAYE ANGOL SA DISGRASYA SA BANGKA SA SIQUIJOR Patay ang usa ka 6 anyos nga batang babaye atol sa karera sa mga bangka nga natapos sa disgrasya sa inilang Paliton Beach sa lungsod sa San Juan, Siquijor kagahapon sa buntag, Mayo 21, 2023. Usa pud ka 24-anyos nga babaye ang naangol sa maong trahedya human kini makahiagom og samad sa ulo. Sumala pa sa report sa kapulisan, naglumba ang pipila ka bangka atol sa usa ka ""Bangkarera"" kagahapon sa naasoy nga baybayon. Giklaro sa San Juan PNP nga dunay permit ang maong lumba. Atol sa maong lumba, nawad-an og kontrol ang usa sa mga nisalmot nga bangka ug nilahos kini pabalik sa baybayon. Tungod niini, naligsan ang usa ka batang babaye nga maoy hinungdan sa kamatayon niini. Anaa na karon sa kustodiya sa kapulisan sa San Juan ang driver sa nakaligis nga bangka. Gikatahong pasakaan kini og mga tukmang kaso."
"4 KA GIINGONG NPA PATAY SA PINUSILAY SA GUIHULNGAN CITY Upat ka giingong sakop sa rebeldeng New People’s Army (NPA) ang napatay atol sa pinusilay sa maong grupo ug sa militar sa bukirang bahin sa Guihulngan City ganinang buntag, Mayo 21, 2023. Kini sumala pa sa pamahayag sa Philippine Army. Gibutyag sab sa militar nga dunay mga armas nga nasakmit gikan sa giingong rebelde. Walo ka armado nga gidudahang sakop sa NPA ang nakigsukliay og bala sa mga sakop sa 62nd Infantry Battalion sa Philippine Army. Nilungtad og 20 minutos ang maong pinusilay."
"PINAKAGULANG NGA IRO SA KALIBUTAN, GISAULOG ANG IYANG IKA-31 KA BIRTHDAY Bag-ohay lang nga nagsaulog sa iyang ika-31 nga birthday ang pinakagulang nga iro sa kalibutan, matud pa sa Guinness Book of World Records. Gisaulog sa irong si Bobi ang iyang birthday niadtong Sabado atol sa usa ka party sa iyang balay sa Conqueiros, Portugal. Usa ka purebred nga Rafeiro do Alentejo ang irong si Bobi, usa ka lahi sa Portuguese nga iro. Sumala pa sa tag-iyang si Leonel Costa, gitambongan sa kapin 100 ka mga bisita ang usa ka ""very traditional"" nga party. Dugang pa niya, ang hinungdan sa taas nga kinabuhi ni Bobi mao ang ""calm, peaceful environment."""
"KAPIN 7-M KA MGA PINOY, MAKADAWAT SA INFLATION AYUDA Kapin sa pito ka milyon nga mga Pilipino ang makabenepisyo sa programa sa Department of Social Welfare and Development (DSWD) nga Targeted Cash Transfer (TCT). Sumala pa ni DSWD Assistant Secretary Romel Lopez, motabang ang ilang departamento sa paghatag sa P500 nga cash assistance matag bulan aron pagtabang sa mga benepisyaryo niini nga makabawi sa pagsaka sa mga presyo sa palaliton. Bag-ohay lang, giaprobahan sa Department of Budget and Management (DBM) ang Special Allotment Release Order sa P7.68 bilyones nga pondo alang sa TCT program."
"
Usa ka nigradwar sa Negros Oriental State University (NORSU) ang nabutang sa Rank 6 sa March 2023 Licensure Exam for Professional Teachers. Matud pa kini sa gipagawas nga resulta sa Professional Regulation Commission (PRC) karong adlawa, May 19, 2023. Nakuha ni Alvord Van Patten Valencia ang 91.80 nga passing rate sa Secondary Level sa naasoy nga exam."
" Hustisya ang gipanawagan sa mga animal lovers alang sa duha ka iro nga gipusil patay sa Metropolitan police sa London, United Kingdom. Ang duha ka Staffordshire bull terrier nga sila si Marshall ug Millions, gipanag-iya sa usa ka 46-anyos nga homeless nga si Louie Turnbull. Sumala pa sa report, gipusil sa mga pulis ang mga iro tungod gapamaghot kini sa usa ka babayi. Samtang si Turnbull, gidakop sab tungod sa kasong pagpanag-iya og delikado ug 'out of control' nga mga iro. Sa pahayag ni Turnbull, giprotektahan lamang siya sa mga iro tungod nihulbot sa ilang pusil ang mga pulis. Ang mga dog lovers naghimo og petisyon online nga moabot na ngadto sa 64,000 nga pirma alang sa pagpangayo og hustisya sa kamatayon sa maong mga iro."
"5 KA IRO, PATAY HUMAN GIPANGHILOAN Hustisya ang gisinggit sa pamilyang Go human gihiloan ang ilang lima ka iro sa wala pa mailhing suspek. Gisagop sa maong pamilya ang mga iro nga sila si Kobe, Batman, Bruce, Kikay, ug Daya sa Guadalupe, Cebu City. Apan usa ka adlaw, nakita nalang kini nilang wala na'y kinabuhi ug nagdugo ang baba."
"LALAKING HUBOG, GIPUSIL PATAY SA SAN JOSE Usa ka lalaking gituohang lango sa ilimnong makahubog ang gipusil patay sa Barangay Basak sa San Jose mga alas-6:10 sa gabii niadtong Martes, May 16, 2023. Giila sa kapulisan ang biktima nga si Roberto Quilpo, 55 anyos, minyo, ug lumolupyo sa naasoy nga lugar. Samtang ang suspek giila nga si Joseph Quisel Salapayni, 27 anyos, ulitawo, ug residente sab sa maong dapit. Sumala pa sa imbestigasyon sa kapulisan, gituohang hubog ug nag-amok ang biktima ngadto sa panimalay ni Salapayni. Giingong gihulga sab niini ang pamilya ni Salapayni gamit ang sundang. Tungod niini, giingong nibalos si Salapayni pinaagi sa pagpusil sa biktima gamit ang improvised shotgun kon 'sulpak' aron depensahan ang iyang kaugalingon ug ang iyang pamilya. Human sa insidente, gidakop ang suspek sa mga nirespondeng kapulisan sa San Jose ug gidala siya sa estasyon alang sa tukmang disposisyon."
"OFW SA HONG KONG, PATAY HUMAN MAHULOG SA BINTANA SA 18-FLOOR BUILDING Usa ka 38-anyos nga Overseas Filipino Worker (OFW) sa Hong Kong ang namatay human mahulog sa bintana sa 18-floor apartment nga gilimpyohan niini. Mao kini ang gikompirmar sa Philippine Consulate sa Hong Kong niadtong Martes, May 16, 2023. Sumala pa ni Raly Tejada, consul general sa Pilipinas, nga giimbestigaran na sa kapulisan sa Hong Kong ang maong insidente. Niadtong 2017, gidili na sa Hong Kong ang mga amo nga mosugo ngadto sa ilang mga katabang sa panimalay sa pagpanglimpyo sa mga bintana sa tag-as nga mga building tungod peligro kini. Nipasalig sab ang gobyerno sa Pilipinas nga motabang sa pamilya sa namatay nga OFW."
"HILABIHANG KAINIT SA PANAHON, GIBANABANANG MOLUNGTAD SA SUNOD NGA 5 KA TUIG: UN Sigurado nga ang 2023 hangtod 2027 mao ang pinakainit nga lima ka tuig nga natala sukad kaniadto. Mao kini ang gipasidaan sa United Nations niadtong Miyerkules, May 17, 2023. Ilang gipasabot nga ang kombinasyon sa greenhouse gases ug El Niño mao'y hinungdan sa pagsaka sa temperatura. Sumala pa sa World Meteorological Organization (WMO) sa UN, posible nga usa sa mosunod nga lima ka tuig ang makasinati og global temperatures nga molapas sa target nga gitakda sa Paris sa paglimite sa climate change. Natala ang hilabihang kainit nga walo ka tuig niadtong 2015 hangtod 2022, diin ang 2016 mao ang pinakainit. Apan sumala pa sa forecast nga mosaka pa ang temperatura tungod sa climate change."
"MGA NAMATAY SA BABOY SA DAUIN, NEGATIBO SA AFRICAN SWINE FEVER Negatibo sa African Swine Fever (ASF) ang mga namatay nga baboy sa Barangay Maayong Tubig sa Dauin. Matod pa sa gipagawas nga public advisory sa Provincial Veterinary Office karong Miyerkules, May 17, 2023. Sumala pa sa advisory, aduna'y mga blood sample nga gikolekta gikan sa maong mga baboy ug gipadala sa Bureau of Animal Industry - Central Office ug nigawas nga negatibo kini sa ASF. Nagpadayon sab ang BAI - Central Office sa pagpahigayon og mga test sa classical swine fever (CSF) ug porcine reproductive and respiratory syndrome (PRRS) diin wala pa matino ang resulta niini. Giawhag sab nila ang tanan nga mopahigayon og strikto nga biosafety ug biosecurity measure aron mapunggan ang pagkuyanap sa bisan unsang swine diseases."
"FOREIGNER, NAPALGANG PATAY SA BACONG Napalgang patay ang usa ka American national sa giabangang apartment niini sa Purok 4, Barangay Liptong sa Bacong mga 8:42 sa buntag niadtong Martes, May 16, 2023. Giila sa kapulisan sa Bacong ang foreigner nga si Hunter Brown, 55 anyos, ug usa ka US citizen.  Matod pa sa kapulisan nga sa ilang pag-abot sa naasoy nga lugar, napalgan nilang wala nay kinabuhi ang langyaw nga anaa sa salug sa iyang giabangang apartment. Dali sab nga niresponde ang mga personahe sa SOCO. Sa imbestigasyon, nasayran nga ""natural death"" ang hinungdan sa kamatayon sa maong foreigner."
"LAING ESTUDYANTE SA TANJAY, NAKUYAPAN TUNGOD SA GRABENG KAINIT Laing estudyante sa Tanjay National High School (Opao) ang nakuyapan sulod sa classroom tungod sa grabeng kainit mga pasado alas-9:00 sa buntag karong adlawa, May 17, 2023. Gikompirmar sa health coordinator sa maong eskwelahan nga heat exhaustion ang hinungdan sa maong panghitabo. Kagahapong adlawa, aduna sab duha ka laing estudyante ang gitabang tungod sa kainit sa panahon sa naasoy nga tunghaan."
" Sa usa ka video, gihatagan ni Christian Mar ang iyang asawa nga si Roviedelia Soriano Villenia og bouquet nga ginama sa kwartang nagkantidad og P1 milyon alang sa Mother's Day."
"CONG. TEVES POSIBLENG MOULI SA PILIPINAS KARONG MAYO 17, MATUD PA NI DOJ SEC. REMULLA Posibleng mouli sa Pilipinas si Third District Rep. Arnolfo ""Arnie"" Teves Jr., karong Miyerkules, Mayo 17, 2023, sumala pa ni Justice Secretary Jesus Crispin Remulla. Gibutyag kini ni Remulla human siya niingon nga duna siyay masaligang tinubdan nga nasayod sa flight operations. Gawas niini, giingon sab ni Remulla nga gilaumang pasakahan na ang mga reklamo batok ni Teves Miyerkules sa udto. Nakaalerto na sab ang Philippine National Police (PNP) sa posibleng pag-uli ni Teves sa nasud, matud pa ni Remulla. Ang maong kalambuan gibutyag dul-an usa ka semana human napakyas si Teves pagkuha og asylum didto sa Timor-Leste. Apan kini gihimakak sa abogado ni Teves nga si Ferdinand Topacio. Gani gitawag niya kini nga “fake news.”  Una nang gihimakak sa kongresista nga dunay kalambigitan ang iyang banay sa pagpatay kang Negros Oriental Gov. Roel Degamo niadtong Marso."
"2 KA ESTUDYANTE SA TANJAY, GITABANG TUNGOD SA GRABENG KAINIT Duha ka mga estudyante sa Tanjay National High School (Opao) ang gitabang sa mga magtutudlo tungod sa grabeng kaiinit sa panahon. Ang duha ka estudayante puros 15 anyos ug Grade 9 students sa nahisgutang tulunghaan.  Nahibaloan nga ang Department of Education (DepEd) wala'y plano nga ibalik ang ""summer break"" ngadto sa Abril ug Mayo, taliwala sa mga reklamo gikan sa mga magtutudlo ug estudyante nga giingong naglisod sa klase tungod sa hilabihang kainit. Apan, gitun-an na karon sa gobyerno ang posibleng pagbalik sa ""summer break"" sa naandang panahon niini gikan sa Marso hangtud sa Mayo, sumala pa ni Presidente Ferdinand Marcos Jr."
"SENADOR, GISUGYOT NGA MAHIMONG REQUIRED ANG 2ND BOOSTER BATOK COVID-19 Gisugyot ni Sen. Francis Tolentino nga himuong required ang ikaduhang booster sa bakuna batok Covid-19. Gisubli ni Tolentino nga girekomendar sa mga health professionals ang ikaduhang booster shot tungod makatabang kini sa pagpanalipod batok Covid-19 ug dugang nga resistensya ug garantiya nga dili mataptan sa maong virus. Sumala pa sa datos Department of Health (DOH), anaa sa 179,046,746 ang kinatibuk-ang covid shots nga nahatag sa populasyon, samtang anaa sa 24,178,325 ang booster doses."
"DUMAGUETE-SIBULAN AIRPORT, IKA-15 SA 'BUSIEST AIRPORTS' SA PH Nahimutang ang Dumaguete-Sibulan Airport sa ika-15 nga ranggo sa 'busiest airports' sa Pilipinas, matod pa sa gipagawas nga datos sa Civil Aviation Authority in the Philippines (CAAP)."
"DBM: TRABAHANTE SA GOBYERNO, MAKADAWAT SA ILANG MIDYEAR BONUS SUGOD SA MAY 15 Makadawat sa ilang midyear bonus ang mga kwalipikadong trabahante sa gobyerno sugod sa Lunes, May 15, 2023. Mao kini ang gibutyag sa Department of Budget and Management (DBM) niadtong Dominggo, May 14, 2023. Giawhag ni Budget Secretary Amenah Pangandaman ang tanang ahensya ug opisina sa gobyerno sa paghatag sa maong bonus sa insaktong oras. Sumala pa sa DBM, ang midyear bonus kay katumbas sa usa ka bulan nga basic pay sa usa ka empleyado."
"FDA, GI-BAN ANG PAGPASULOD OG 'PROCESSED PORK' GIKAN SA SINGAPORE TUNGOD SA ASF Gimando sa Food and Drug Administration (FDA) ang temporaryong pagdili sa pagpasulod sa nasud sa tanang 'processed pork meat products' gikan sa Singapore. Sumala pa sa FDA, ang Singapore ang ika-30 nga nasud nga gidili sa Pilipinas sa pagpasulod og mga 'processed pork meat products' tungod sa African swine fever (ASF). Gawas sa Singapore, lakip sab sa mga niaging mando sa FDA ang nasud sa China, Hungary, Latvia, Poland, Romania, Russia, Ukraine, Vietnam, Zambia, South Africa, Bulgaria, Cambodia, Mongolia, Moldova ug Hong Kong."
" Usa ka swerte nga tigpusta ang nakadaog sa kapin P225 milyon nga jackpot prize sa Mega Lotto 6/45 sa draw niini niadtong Biyernes, May 12, 2023. Mao kini ang gibutyag sa Philippine Charity Sweepstakes Office (PCSO)."
"Mao kini ang mga kalihokan sa Dumaguete Triathlon nga apilan sa dul-an 400 ka triathletes gikan sa tibuok nasud. Ipahigayon kini sa Pantawan, Rizal Boulevard karong Dominggo, May 14, 2023."
"KONGKRETONG TAYTAYAN SA BATINGUEL-JUNOB, SUGDAN NA PAGTUKOD KARONG BULANA Sugdan na karong bulana ang pagtukod sa usa ka kongkretong taytayan nga magsumpay sa Barangay Batinguel ug Junob sa dakbayan sa Dumaguete. Tumong sa maong proyekto nga mailisan ang karaang footbridge niini aron masiguro nga luwas ang pagbiyahe sa mga motorista ug makatabang sa pagmenus sa trapiko sa dakbayan. Sumala pa ni Mayor Felipe Remollo, lapad ug taas ang himuong bag-ong taytayan aron dili malapawan sa tubig kon mobaha. Sa pagkakaron, nagpadayon ang DPWH sa pagtukod og river control dike sa naasoy nga lugar. Karong tuiga, gilaomang sugdan na sab sa pagtukod ang taytayan nga magsumpya sa Barangay Candau-ay ug Balugo."
"EL NIÑO, GIPANGANDAMAN NA SA DUMAGUETE CITY Nagpahigayon ang dakbayan sa Dumaguete og massive information drive aron maandam ang mga responsableng opisyal ug residente batok sa negatibo nga epekto sa El Niño phenomenon.  Sumala pa sa PAGASA, magsugod ang El Niño phenomenon sa Hunyo-Agosto ug may posibilidad nga magpadayon hangtod sa unang quarter sa 2024. Giandam na sab ang mga sektor sa agrikultura, water resources, marine resources, ug human health alang umalabot nga El Niño. Tumong sa dakbayan nga ipatuman sa mga residente ang water conservation measures, pagpahigayon og information education sa kabarangayan, paghatag ug relief goods, tambal ug medical personnel alang sa bisan unsang emerhensya ug paggamit sa LDRRM fund alang sa gikinahanglang galastohan sa maong phenomenon."
"5 ANYOS NGA BATA, PATAY HUMAN NAKAKAON OG BAKI; 4 KA IGSUON, NAOSPITAL Patay ang usa ka 5 anyos nga batang lalaki human makakaon og sinugba nga baki ug linuto nga balanghoy sa Purok Piña, Barangay Dicañas sa Dipolog City niadtong Miyerkules, May 10, 2023. Gikompirmar sab sa Dipolog City Disaster Risk Reduction and Management Office nga anaa ang upat ka igsuon niini sa ospital tungod sa food poisoning. Sumala pa sa report, puros walay trabaho ang ginikanan sa maong mga bata ug nagpuyo sila sa usa ka barongbarong sa hilit nga dapit sa naasoy nga lugar. Nipasalig ang opisina ni Dipolog Mayor Darel Uy nga mohatag og suporta sa upat ka sakop sa maong pamilya nga anaa sa ospital."
"LALAKI SA AYUNGON, PATAY HUMAN MADASMAGAN OG SAKYANAN NGA GIMANEHO OG PULIS Patay ang usa ka lalaki human siya nilabang sa kalsada ug nadasmagan sa usa ka sakyanan sa Barangay Awaan sa lungsod sa Ayungon mga alas-7:00 sa gabii niadtong May 9, 2023. Giila sa kapulisan ang biktima nga si Haide Jumuad, hingkod ang pangidaron, ug lumolupyo sa naasoy nga lugar. Samtang ang sakyanan nga nakadasmag, gimaneho ni PCPT Rexel Yosores Soreño, kinsa nakadestino sa Cebu City Police Office.  Sumala pa sa imbestigasyon, samtang nagbiyahe si Soreño paingon sa Dumaguete City, nisulay pagtabok sa kalsada ang biktima apan naigo kini sa sakyanan. Gidala ang biktima sa Bindoy District Hospital apan gideklarar kining dead on arrival sa nag-atiman nga doktor."
"SU, MAGTANOM OG 500,000 KA MANGROVE TREES SA HABAGATANG NEGOR Nakig-partner ang Silliman University (SU) sa GCash ug United States International Agency for Development (USAID) Fish Right Program aron pagtanom og tunga sa milyon nga mangrove trees sa Negros Oriental. Tumong niini ang pakigbatok sa climate change ug pagsuporta sa biodiversity. Giila sa maong panag-uban ang importansiya sa mangrove ecosystems sa climate change mitigation and adaptation ug pagsuporta sa panginabuhi sa komunidad nga anaa sa kabaybayonan."
Mao kini ang 'colorized' nga litrato sa mga estudyante sa Negros Oriental Provincial High School nga naggama og mga muwebles atol sa ilang klase niadtong 1920.
"SENADO, GIAWHAG ANG COMELEC NGA IPAUBOS ANG NEGOR SA KONTROL NIINI  Giawhag sa usa ka panel sa Senado ang Commission on Elections (Comelec) nga ipaubos ang Negros Oriental sa kontrol niini alang sa umalabot nga piniliay sa Barangay ug Sangguniang Kabataan (SK) karong Oktubre. Ilang gikutlo ang mga kabalaka bahin sa kalinaw ug kahusay nga kahimtang sa probinsya human sa pagpatay kang Gov. Roel Degamo ug uban pang biktima. Sumala pa ni Comelec chair George Erwin Garcia, nagdepende sa rekomendasyon sa Armed Forces of the Philippines (AFP) ug Philippine National Police (PNP) ang desisyon kung ipaubos ba o dili ang Negros Oriental sa kontrol sa Comelec."
" Gibanabanang moabot ngadto sa kapin P55 milyones ang danyos sa nahitabong sunog sa usa ka bodega sa Barangay Bantayan, Dumaguete City Martes sa udto, May 9, 2023. Sumala pa sa Dumaguete City Fire Station, nilungtad og dul-an 12 oras ang maong sunog ug napalong nila kini alas-12:25 na sa kaadlawon Miyerkules. Sa pagkakaron, padayon pang giimbestigaran ang hinungdan sa maong sunog."
"P1-M CASH GIFT BILL ALANG SA MGA PINOY CENTENARIAN, APRUBADO NA SA KAMARA Amendaran sa House Bill 7535 ang Centenarian Law (Republic Act 10868) nga imbes P100,000, makadawat na og P1 milyon ang swerte nga Filipino centenarians. Nakakuha ang HB 7535 og 257 ka boto nga pabor ug wala'y bisan usa ka magbabalaod ang misupak niini atol sa plenaryo. Ubos sa maong sugyot, P1 milyon ang ihatag sa mga Filipino nga moabot sa edad na 101 sa Pilipinas man o sa gawas sa nasud."
"JACKPOT SA MEGA LOTTO 6/45, GILAOMANG MOABOT SA KAPIN P200-M Gilaomang moabot ngadto sa kapin P200 milyones ang jackpot price sa 6/45 Mega Lotto karong Miyerkules. Sumala pa sa Philippine Charity Sweepstakes Office (PCSO), wala'y nakakuha sa winning combination nga 04 -44-25-40-26-42 niadtong Lunes sa gabii nga aduna'y premyo nga P196.06 milyones. Tungod niini, mosaka ngadto sa P207 milyones ang jackpot estimate alang sa draw karong Miyerkules. Gidula ang Mega Lotto matag Lunes, Miyerkules ug Biyernes. Wala pa sab nakadaog sa P29.7 milyones nga jackpot sa 6/55 Grand Lotto."
"DUMAGUETE CITY POLICE STATION, GIILA ISIP TOP POLICE STATION SA NEGOR Gihatagan ang Dumaguete City Police Station og Certificate of Commendation human sila nabutang sa rank Number 1 sa tanang City Police Station sa Negros Oriental Police Provincial Office. Nakuha sa Dumaguete PNP ang kinatibuk-ang 135.8 points sa Four-Focus Operations alang sa bulan sa April karong tuiga. Ang maong mga operasyon mao ang Anti-Illegal Drugs, Anti-Illegal Gambling, Wanted Persons, ug Loose Firearms. Nagpakita ang maong pasiugda sa dedikasyon ug pasalig sa Dumaguete PNP sa pagsiguro sa kaluwasan ug kaayuhan sa komunidad."
" Padayong gipalong karon sa kabumberohan ang sunog nga niulbo sa usa ka bodega sa Barangay Bantayan, Dumaguete City. Gikatahong niabot na sa ikatulong alarma ang maong sunog. "
"LAING BIKTIMA NGA NASAMDAN SA PAMPLONA MASSACRE, NAMATAY NIADTONG WEEKEND Nisaka na ngadto sa pulo ang mga namatay sa Pamplona Massacre nga nahitabo niadtong Mar. 4, 2023 human usa ka samdan nga biktima ang namatay niadtong Dominggo. Sa usa ka Facebook post ni Mayor Janice Vallega Degamo, giila ang bag-ong namatay nga si Fredilino Cafe Jr., kinsa nailhan sab sa pangalan nga ""Putok."" Namatay si Cafe tungod sa iyang mga samad sa kalawasan nga iyang naangkon atol sa pagpamusil sa mga armadong lalaki sa pribadong compound ni Degamo sa Pamplona.  Lumad nga taga habagatang habig sa lungsod sa Santa Catalina si Cafe ug usa ka empleyado sa Negros Oriental Provinical Engineering Office. Usa siya sa mga kanunay nga nag-uban ni Degamo atol sa konsultasyon kada katapusan sa compound niini sa Pamplona. Sa niaging bulan, nagpahigayon ang Senate Committee on Public Order and Dangerous Drugs og mga hearing sa pagpatay kang Degamo ug uban pang sunodsunod nga pagpatay sa probinsya. "
"Sumala pa sa gipagawas nga datos sa PAGASA, niabot ngadto sa 40°C ang heat index sa Dumaguete City niadtong Dominggo, May 7, 2023. "
"Sunog niulbo sa karaang Provincial Capitol Building sa Siquijor sa lungsod sa Larena karong Domingo, Mayo 7, 2023.  Sa pagkakaron, nagpahigayon pa og clearing operations ang kabumberohan didto. Gikatahong dunay mga opisina sa gobyerno ang anaa gihapon sa karaang kapitolyo."
"COVID-19, DILI NA USA KA GLOBAL HEALTH EMERGENCY MATUD PA SA WHO Human ang kapin 3 ka tuig nga nagkatap kini sa kalibutan ug nakapatay og dili momenos sa 20 milyon ka tawo, gibakwi na sa World Health Organization (WHO) ang estado sa COVID-19 isip usa ka global health emergency. Atol sa panagtigom sa usa ka independent committee sa WHO niadtong Huwebes, nauyonan nga wala na sa highest level of alert ang COVID-19 crisis. Apan giklaro sa pangulo sa WHO nga si Tedros Adhanom Ghebreyesus nga nagpabilin gihapon ang peligro sa maong sakit bisan pa ug dili na kini global health emergency. Mahinumduman nga giisip nga Public Health Emergency  of International Concern kon (PHEIC) ang COVID-19 niadtong Enero 30, 2020. Niadtong Marso sa susamang tuig, gideklarar ang COVID-19 isip usa ka pandemya."
"MOTORISTA, PATAY SA USA KA ROAD ACCIDENT SA TANJAY CITY Patay ang usa ka lalaki human sa usa ka road accident sa Barangay Manipis sa Tanjay City niadtong May 4, 2023. Giila sa kapulisan ang biktima nga si Nelson Catacutan Acebo Jr., 22 anyos, ug lumolupyo sa Barangay 4 sa naasoy nga syudad. Gimaneho niini ang usa ka Suzuki Smash. Ang ka engkwetro niini, usa ka Isuzu truck nga gimaneho ni Medes Su-od Pahamtang, 35 anyos, ug residente sa Purok Mangga, Barangay Magsusunog sa lungsod sa Pamplona. Sumala pa sa inisyal nga imbestigasyon, nasayran nga nigawas sa linya ang motorsiklo pag-abot niini sa crossing sa nahitaboan sa aksidente. Samtang ang truck nga nagbiyahe sa pikas direksyon, naigo ang likod nga bahin sa motorsiklo bisan pa sa pagsulay niini sa pagliko aron malikayan ang pagkabangga. Tungod niini, nakaangkon og samad sa kalawasan ang biktima hinungdan sa iyang hinanaling kamatayon."
"MAESTRA, NASAKPAN NI MISTER NGA NAGLABING-LABING SA LAING LALAKI Usa ka magtutudlo sa public school ug giingong kabit niini ang nasakpan sa akto sa iyang bana nga naglabing-labing mga alas 9:50 sa gabii niadtong Mayo 3, 2023. Giila ang maestra sa alyas nga ""Teacher Lovely,"" 26 anyos, ug lumulupyo sa lungsod sa Guihulngan. Samtang ang iyang kalabing-labning mao si alyas ""Boy Tisoy,"" 30 anyos, ug residente sa Sitio Bucana, Barangay Poblacion sa naasoy nga lungsod. Sumala pa sa report sa kapulisan, miadto sa kapulisan ang bana sa maong magtutudlo kinsa usa ka backhoe operator aron mangayo og tabang bahin sa usa ka ""kadudahang tawo"" nga anaa sulod sa ilang panimalay. Subay niini, sa pag-abot sa responding team, giingong nasakpan sa akto ang magtutudlo uban sa iyang kabit nga anaa sulod sa ilang kwarto nga gabuhat sa lawasnong pakiglantugi hinungdan nga ilang pagkasikop. Dugang pa, gipakita sa bana ang usa ka video pagpamatuod nga ang duha ka mga suspetsado aduna kini relasyon. Kasong adultery ubos sa Article 333 sa RPC ang giandam na alang sa mga suspek."
"Nagpadayon ang Materials Recovery Facility sa dakbayan sa Dumaguete sa pagprodyus og plastic nga mga lingkuranan, construction materials ug uban pang mapuslanong byproducts nga nakuha gikan sa basura nga makolekta matag adlaw gikan sa mga business establishment ug residente sa tanang 30 ka component barangays.  Gipaninguha sa dakbayan nga ma-prayoridad ug masiguro nga ang natukod nga 8 ka ektarya nga Eco-Park, mo-operate sa iyang kapasidad ug didto madala ang basura isip garbage sorter sa pasilidad samtang makamugna og kita alang sa LGU nga labing menos P500,000 kada buwan. Kasamtangang adunay mga makina nga gipadagan sa City MRF nga naglakip sa pyrolysis gasification equipment nga mag-convert sa solid waste ngadto sa construction materials sama sa hollow blocks, bricks ug pavers nga gamiton sa mga infrastructure projects; plastic shredder ug densifiers; bio-shredders ug composters aron ma-convert ang solid waste ngadto sa organic fertilizer, soil conditioner ug mulch aron mapalambo ang pagtubo sa tanom; glass pulverizers/shredder ug Plastic Recycling Equipment nga mahimong lingkoranan ang mga basura naplastik. Tungod niini ang Dumaguete City gihatagan og award isip “Best in Resource Recovery in a Centralized Materials Recovery Facility” sa tanang siyudad ug lungsod sa Rehiyon 7 Central Visayas sa Department of Environment and Natural Resources-Environmental Management Bureau VII sa miaging tuig 2022 ."
"KABISAY-AN UG UBAN PANG PARTE SA PH, MAKASINATI OG PAG-ULAN TUNGOD SA LPA Makasinati og maulanon nga adlaw ang ubang bahin sa nasud tungod sa low pressure area (LPA). Mao kini ang gibutyag sa PAGASA karong adlawa, May 4, 2023. Sa pinakabag-ong public weather forecast, katapusang nakita ang LPA sa 130 km sa southeast sa Cuyo, Palawan. Nalakip kini sa Intertropical Convergence Zone (ITCZ) nga nakaapekto sa Southern Luzon, Visayas, ug Mindanao. Makasinati ang Visayas, Zamboanga Peninsula, Palawan, Romblon, Masbate, Catanduanes, Albay, Sorsogon, Dinagat Islands, Surigao del Norte, ug Surigao del Sur og madag-umon nga kalangitan uban sa katag-katag nga pag-ulan ug pagdalugdog tungod sa LPA ug ITCZ. Dugang pa sa PAGASA, posible ang pagbaha o pagdahili sa yuta tungod sa kasarangan ug usahay kusog nga pag-ulan sa maong mga dapit."
"AIRASIA, NAGTANYAG OG P55 NGA PLITE SUGOD MAY 1-7 Nagtanyag ang AirAsia og P55 nga one-way base fare gikan niadtong May 1-7, 2023. Mahimong mo-book og biyahe gikan sa Manila, Clark, ug Cebu paingon sa mga pili nga lokal ug internasyonal nga destinasyon. Aduna sab sila'y P955 nga one-way base fare paingon sa Tokyo ug Seoul, Korea. Aron pag-upgrade sa travel experience, nagtanyag sab ang AirAsia og 30% sa Hot Seats. Ang maong limited-time sale, aduna'y travel period gikan May 1 hangtod Nov. 30, 2023."
"LPA, GILAOMANG MAGDALA OG PAG-ULAN SA KABISAY-AN Usa ka bag-ong Low Pressure Area (LPA) nga anaa sa aktibong Intertropical Convergence Zone (ITCZ) ang naporma sa silangang bahin sa Mindanao sulod sa Philippine Area of Responsibility (PAR). Sa pagkakaron, wala pa gisalikway ang posibilidad nga mahimo kining bagyo sa mga mosunod nga adlaw ug gilaomang moagi sa Visayas ug probinsya sa Palawan. Kon ugaling mahimo kining bagyo, pangalanan kini sa PAGASA og ""Betty."" Gilaoman sab ang pag-ulan tungod sa naasoy nga LPA sa halos tibuok Visayas, Mindanao ug bisan paman sa Southern Luzon nga posibleng hinungdan sa kalit nga pagbaha ug pagdahili sa yuta."
"PAGASA, GI-ISYU ANG EL NIÑO ALERT SA NASUD Gi-isyu sa Philippine Atmospheric, Geophysical and Astronomical Services Administration (PAGASA) ang El Niño alert karong adlawa, May 2, 2023. Gibutyag nila nga mahimong motungha sa umalabot nga season (June-July-August) ang weather phenomenon nga aduna'y below-normal rainfall. Samtang aduna'y negatibong epekto ang El Niño sa pipila ka dapit sa nasud, mahimong masinati sa kasadpang bahin sa Pilipinas ang above-normal rainfall conditions atol sa Southwest Monsoon season (Habagat)."
"WALA KAYO SA LOLA KO!' 82-ANYOS, NAG-SKYDIVE SA SIQUIJOR Gipamatud-an sa usa ka 82-anyos nga lola nga wala sa edad ang adventure! Bag-ohay lang, nisulay pag-skydive si Iluminada Fabroa, usa ka kalampusan nga dili mabuhat sa kadaghanan. Ginganlan sab siya isip pinakagulang nga skydiver sukad sa Skydive sa Siquijor. Gibutyag sa mountaineer nga si Jeremiah Navarra, apo ni Fabroa, nga kanunay nga nag-atang sa usa ka adventure ang iyang lola. Niadtong December 2022, naabot sab ni Fabroa ang kinatas-an sa Mt. Apo.
Sumala pa niya, daghan pang ganahan nga buhaton ang iyang lola nga anaa sa ilang bucket list lakip na ang cliff diving ug canyoneering. Dugang pa ni Navarra, wala'y gimentinar nga tambal ang iyang lola gawas sa multivitamins ug eye drops."
"PINAY NURSE SA AUSTRALIA, NATAKTAK HUMAN GIINGONG GIPASAGDAHAN ANG PASYENTE ARON MAKA-FACETIME SA PAMILYA Gi-terminate ang pagparehistro sa usa ka kanhi nars sa ospital sa Australia human napamatud-an sa local nga korte nga iyang gitangtang ang heart monitor alarm sa usa ka tigulang nga pasyente aron makig-FaceTime sa iyang pamilya sa Pilipinas. Sumala pa sa report sa Australian Broadcasting Communication, nadiskubrehang patay na pagkahuman ang maong pasyente sa Sydney's Nepean Private Hospital. Nasayran sa New South Wales Civil and Administrative Appeals Tribunal nga gipalong ni Geraldine Lumbo Dizon ang tingog sa vital signs monitor atol sa iyang night shift niadtong July 19, 2021. Human sa iyang 66-minute nga tawag sa FaceTime, nakalimot ang nars pagpansak og balik sa alarm system human sa iyang shift. Matod pa sa tribunal, mao kini ang hinungdan sa alarma bahin sa nagkagrabe nga kondisyon sa pasyente nga wala namatikdan sa mga kawani. Giingong nagpabaya ang nars sa pagpahibalo sa mga doktor nga aduna'y irregular heart rhythm ang 85-anyos nga pasyente usa ka oras sa wala pa kini gideklarar nga patay. Napakyas sab siya sa paghatag og tambal sa maong pasyente nga aduna'y heart ug renal failure. Nakita sab sa CCTV nga kausa ra gisusi sa nars ang maong pasyente atol sa iyang 10-hour shift. Gihukman sa korte si Dizon kinsa sad-an sa 'professional misconduct and unsatisfactory professional conduct.' Tungod niini, gisuspinde og usa ka tuig ang iyang nurse registration. Sa usa ka tribunal hearing, gibutyag ni Dizon nga iyang gipalong ang speaker aron makatabang sa ubang ""confused"" nga pasyente kinsa nagsige og bangon sa higdaanan ug nakaingon siya nga ang nag-alarm mao ang doorbell. Giangkon sab sa nars nga nagtrabaho siya og upat ka 10-hour night shifts kada semana sa Nepean Public Hospital ug tulo ka 10-hour shifts sa Nepean Private.
"
"JACKPOT SA MEGA LOTTO 6/45, MOABOT NA SA KAPIN P158-M Gibanabanang moabot ngadto sa P158 million ang jackpot sa Mega Lotto 6/45 sa draw karong gabii tungod wala pa'y nakadaog sa maong jackpot sulod sa duha ka bulan. Mao kini ang gibutyag sa Philippine Charity Sweepstakes Office (PCSO) kagahapong adlawa, Apr. 30, 2023. Wala pa'y nakadaog sa draw niini niadtong Biyernes sa gabii, nga aduna'y winning combination nga 27-15-04-42-38-45 ug jackpot nga P146,353,791.20."
"PLDT, GINGANLAN ISIP TOP PH INTERNET SERVICE PROVIDER NIADTONG 2022 Ginganlan ang PLDT Inc. isip ""fastest fixed internet service provider (ISP)"" sa nasud sa lima ka sunod-sunod nga tuig sa tinuig nga Ookla Speedtest Awards. Gibutyag sa Ookla nga nakuha sa PLDT ang ilang pinakataas nga speed score nga anaa sa 86.52, uban sa top download speeds nga 220.86 Megabits per second (Mbps) ug top upload speeds nga 260.95 Mbps."
"Nakita sa usa ka netizen ang duha ka iro nga naglutaw ug gigapos ang mga tiil sa kadagatan sa lungsod sa Dalaguete, sa habagatang bahin sa Cebu niadtong Domiggo, Apr. 30, 2023. Sumala pa sa SunStar Cebu, niingon sab si Melvan Carter nga aduna pa'y higot ang usa sa mga iro."
"PABAKUNAHAN ANG MGA ANAK LABAN SA POLIO, RUBELLA AT TIGDAS NGAYONG MAY 1-31, 2023 Ipahigayon sa Department of Heath (DOH) ang Chikiting Ligtas Campaign karong May 1-31, 2023. Ipahigayon ang maong kalihukan aron masiguro nga luwas ang mga Chikiting pinaagi sa pagpabakuna batok Polio, Rubella ug Tigdas. Mapanalipdan ang mga Chikiting nga nag-edad og 0-59 ka bulan batok polio ug mga batang nag-edad og 9-59 ka bulan batok rubella ug tigdas. Sa Dumaguete City, matag Lunes hangtd Biyernes ang schedule sa pagpabakuna. Samtang, aduna'y ipahigayon nga supplemental immunization activity matag Lunes ug Biyernes alang sa age group nga 9 months - 4 years old ug 11 years old"
"
Nihakot og medalya sa CIVIRAA 2023 ang magsuong estudyante sa Silliman University. Ang magsuon mao sila si Kacie Gabrielle Marcelino Tionko, 15 anyos, SUJHS student, ug Isabelle Jae Tionko, 11 anyos, 6th Grade sa SUES. Nakuha ni Kacie ang 5 gold medals sa Individual Event, 1 gold medal ug 1 silver medal sa team relay. Nadaog ni Isabelle Jae ang 1 gold medal sa 200m Freestyle ug 2 gold medals sa duha ka relay events. Samtang, aduna sab siya'y tag-usa nga bronze medal sa 200m IM Bronze ug 100m Backstroke."
"BACOLOD CHICKEN INASAL FESTIVAL, MIBALIK NA HUMAN SA UPAT KA TUIG Gianunsyo sa Bacolod City Government ang pagbalik sa tinuig nga kalihukan nga Bacolod Chicken Inasal Festival human ang upat ka tuig nga wala kini natigayon. Ipahigayon ang maong pista sa tulo ka managlahing dapit sa Upper East, North Capitol Road ug Manokan Country karong May 26-28, 2023. Samtang ipahigayon ang opening ceremony niini sa North Capital Road. Lakip sa mga kalihukan nga ipahigayon sa maong kapistahan ang tasting and pairing events, grand Inasal tasting pavilion, Inasal rewards, Barangay Inasal cookoff with pre-event workshop, ug longest Inasal grilling. Dugang pa, ganahang malabwan sa kapistahan karong tuiga ang 300 metros nga nakab-ot sa niaging Bacolod Chicken Inasal Festival."
"Tulo ka Division sa probinsya ang nalakip sa Top 10 sa #CVIRAA2023 final medal tally karong adlawa, Apr. 28, 2023. Anaa sa Top 3 ang Dumaguete City Division nga nakakuha og 38 gold medals, 31 silver medals ug 44 bronze medals. Nakakuha Bayawan City Division og 23 gold medals, 11 silver medals ug 14 bronze medals diin anaa sila sa Top 7. Nabutang sab sa Top 9 ang Negros Oriental Division nga nakakuha og 18 gold medals, 33 silver medals ug 32 bronze medals. Samtang, nakuha na sab sa Cebu City Division ang kampeyonato human makadaug og 110 gold medals, 93 silver medals, ug 84 bronze medals. Gipahigayon ang CVIRAA 2023 Meet sa Carcar City, Cebu nga nahuman karong adlawa."
"Nakuha ni Janina Alexandria Anfone Lintula sa Catherina Cittadini School sa Dumaguete City ang 6 gold medals ug 1 bronze sa pipila ka swimming events sa CVIRAA 2023. Nadaog niya ang gold medals sa 50-meter freestyle, 100-meter freestyle, 50-meter breaststroke, 100-meter breaststroke, 4x50 medley relay ug 4x50 relay free style. Samtang, nadaog niya ang bronze medal sa 50-meter butterfly event."
"
Nakuha sa estudyanteng si Sky Gako sa Negros Oriental High School ang duha ka gold medals alang sa 1500 meters ug 400 meters freestyle sa unang adlawa sa CVIRAA 2023 Swimming Competition."
"Nakuha sa Dumaguete City Volleyball Boys and Girls (Elementary) teams ang kampeyonato sa ilang mga kategorya atol sa nagpadayon nga #CVIRAA2023 meet sa Carcar City, Cebu. Nakuha sa mga atleta ang gold medal alang sa ilang mga tagsa-tagsa ka kategorya."
"Aduna'y ipahigayon nga Job Fair sa Lamberto Macias Sports and Cultural Complex gikan 8:am hangtod 5:00pm karong Lunes, May 1, 2023. Giawhag ang mga buot motambong sa maong job fair pagdala sa updated resume ug uban pang importanteng dokumento. Giawhag sab kadtong mga overseas applicants nga magdala sa kopya sa ilang passports."
"Giluwas sa upat ka bulan nga Belgian Malinois nga itoy ang usa ka 5-anyos nga bata sulod sa nasunog nga balay sa Barangay Calumpang sa General Santos City mga alas 2 sa kadlawon niadtong Apr. 20, 2023. Sumala pa sa Facebook post ni Jacquiline Rufino Madi, kinsa kasamtangang nag-atimang veterinarian sa itoy nga si Princess. Tungod niini, dali nga nidalagan sa gawas ang mga miyembro sa pamilya uban ang itoy. Dali sab nga gisunod sa amo si Princess ug nakita nga anaa pa sa sulod ang iyang anak nga nahinanok pa sa pagkatulog. Maayo na lang, wala'y namatay sa maong insidente. Gidala si Princess sa veterinary clinic niadtong Apr. 21 human siya nakaangkon og 3rd degree burn sa iyang nawong, mga dalunggan, ug tiil. Sa pagkakaron, anaa si Princess sa GSC Pet Care Center Veterinary Hospital human ang non-governmental organization nga A Heart for Paws Gensan nagbuhat og fundraising drive alang niya."
"Nakadaug og 10 ka gold medal ang Bayawan City division sa wrestling event sa #CVIRAA2023 meet nga gipahigayon didto sa Carcar City, Cebu. Tungod niini, nag-una ang Bayawan City partial medal tally sa maong padula sa ulahing datos sa Department of Education (DepEd) Cebu Province kagahapong adlawa, Apr. 26, 2023. Nakuha sab sa Bayawan City ang 3 ka silver medal ug 2 ka bronze medal sa secondary division wrestling competition sa naasoy nga sangka. Ang mga nakadaug og gold medals alang sa Bayawan City mao sila si Ruel Jay Rebutazo, Ghavy Anilov Quianzo, Klunt Gladner Macasling, ug Jejie Dacula. Nag-inusarang gold medalist sa cadet secondary boys' category si Destine Sean Aliabo. Sa secondary girls' cadet, nakuha sab sa mga mosunod nga atleta ang mga bulawang medalya alang sa Bayawan City: Glia Heart Pahulayan, Sweet Vallery Tumale, ug Kate Leisly Cabasag. Gold medalist sab sa junior girls' category sila si while Khrystal Myrrh Claudel ug Crichel Haydee Michaela Gaga-a."
"Walay klase sa tanang pampubliko og pribadong elementary ug high schools sa DUMAGUETE CITY karong Huwebes, Abril 27, 2023. Kini sigon sa usa ka direktiba sa DepEd Dumaguete City Division subay sa hangyo ni Mayor Felipe Remollo. Matud pa sa Dumaguete City PIO, ang pagsuspenso sa klase usa ka paagi aron masiguro nga dili maapektuhan ang mga estudyante sa posibleng traffic atol sa panagtigom sa Free and Accepted Masons of the Philippines ning dakbayan. Tungod niini, gimando sa DepEd Dumaguete City ang mga eskuwelahan ubos niini nga magpatuman og distance learning alang sa mga ilang mga tinun-an."
"DICT: MGA DILI REHISTRADONG SIM, POSIBLENG DILI NA MAKA-FACEBOOK UG TIKTOK Mahimong makasinati og hinay-hinay nga pagkawala sa pribilehiyo sa mga serbisyo sa SIM kadtong mapakyas sa pagparehistro niini sulod sa 90 ka adlaw nga extension period. Mao kini ang gibutyag sa Department of Information and Communications Technology (DICT) karong adlawa, Apr. 25, 2023. Gisubli ni DICT Secretary Ivan John Uy nga tumong sa maong ""incentive"" nga mapugos ang mga tiggamit sa pagparehistro sa ilang SIM sa wala pa ang deadline. Lakip sa mga serbisyo nga mahimong maapektaran mao ang pag-access sa social media sites sama sa Facebook ug Tiktok, ingon man ang outgoing ug incoming nga tawag ug text. "
"PBBM: PAGBALIK SA SUMMER BREAK SA MARSO, GITUN-AN Gitun-an na karon sa gobyerno ang posibleng pagbalik sa ""summer break"" sa naandang panahon niini gikan sa Marso hangtud sa Mayo, sumala pa ni Presidente Ferdinand Marcos Jr. Apan giklaro ni Marcos nga daghan pa kunong kinahanglang i-konsiderar, lakip na ang kahimtang sa nasud sa panahon sa pandemya ingon man ang dagan sa atong klima. Nipasalig sab siya nga mapagawas na sa administrasyon ang desisyon niini ""very soon"" kon sa dili madugay. Daan nang gibarugan sa Department of Education (DepEd) nga wala kini plano ibalik ang ""summer break"" ngadto sa Abril ug Mayo, taliwala sa mga reklamo gikan sa mga magtutudlo ug estudyante nga giingong naglisod sa klase tungod sa hilabihang kainit. Sa wala pa ang pandemya, ang klase magsugod sa Hunyo ug matapos sa Marso. Ang pag-abli sa klase sa mga tinun-an sa elementarya ug high school gibalhin sa Agosto aron maminusan ang kalisud sa mga estudyante sa pag-adto sa klase sa panahon sa bagyo."
"
Gipalugwayan na og dugang 90 ka adlaw ang panahon sa pagpa-register sa mga SIM card. 
Mao kini ang anunsyo ni Justice Secretary Jesus Crispin Remulla karong buntag, Abril 25, 2023, human siya mitambong sa usa ka multisectoral meeting nunot sa maong isyu nga gipanguluhan ni Presidente Ferdinand Marcos Jr.  Ugma, Abril 26, ang orihinal unta nga deadline sa SIM card registration."
"MAYOR JANICE DEGAMO, 'EMOSYONAL' HUMAN MAKAATUBANG SA UNANG HIGAYON ANG MGA GIINGONG NIPATAY SA BANA Nakita sa unang higayon ni Pamplona Mayor Janice Degamo niadtong Lunes ang giingong gunmen nga giingong nipatay sa iyang bana nga si Gov. Roel Degamo. Sumala pa sa abogado ni Degamo nga si Levito Baligod, nakig-atubang ang biyuda sa mga suspek sa pagpatay sa iyang bana atol sa preliminary investigation sa Department of Justice (DOH) sa maong krimen. Human sa pagdungog, gisubli ni Degamo nga nagkaduol na siya sa pagkab-ot sa hustisya alang sa iyang bana ug ubang walo ka biktima nga napatay niadtong March 4."
"TAIWAN, MAGTANYAG OG 500K KA DIGITAL CARD OG HOTEL VOUCHER ALANG SA MGA TURISTA Magtanyag ang Taiwan sa mga turista og digital cards nga aduna'y $218 o mga voucher sa hotel nga pareha og kantidad. 500,000 ka mga foreign visitor ang makadawat sa vouchers o cards pinaagi sa lucky draw system pagsulod nila sa Taiwan sugod sa udto sa May 1. Kinahanglan nga magpa-pre-register ang mga turista alang sa draw mga usa ka adlaw sa wala pa sila niabot sa Taoyuan o Songshan airport nga nagserbisyo sa Taipei, o Taichung and Kaohsiung international airports."
"Mao kini ang hulagway sa driver's license nga giimprinta sa papel. Temporaryo nga iisyu ang maong papel sa mga aplikante samtang naglisod pa ang Land Transportation Office (LTO) sa supply sa plastic cards.   Sumala pa sa LTO, anaa lang sa 147,000 ka plastic cards ang anaa sa tibuok nasud. Ug mahimo kining hangtod sa katapusan sa Abril."
"Nakigkita si Presidente Bongbong Marcos kang Pamplona Mayor Janice Degamo ug mga uban pang biktima sa mga insidente sa pagpamatay sa Negros Oriental didto sa Malacañang Huwebes sa gabii, Abril 20, 2023. Mahinumduman nga sila gikan sa serye sa mga hearing sa Senado kalabot sa pagpatay kang Gov. Roel Degamo ug uban pang insidente sa pagpamusil sa probinsya."
"BALAY SA CANDAU-AY, GIPABUTHAN OG PUSIL Nakuratan ang mga residente sa Purok Gumamela sa Barangay Candau-ay ning dakbayan human gipabuthan og pusil ang usa ka balay didto Biyernes sa buntag, Abril 21, 2023. Matud pa sa taho sa Dumaguete PNP, ang maong panimalay gipanag-iya sa magtiayong Gaspar ug Rhilrose Antoniette Torres, pulos 36 anyos. Sigon sa inisyal nga imbestigasyon sa kapulisan, natulog kuno ang magtiayon sa dihang gipukaw sila sa ilang katabang pasado alas-4 sa kaadlawon Biyernes ug gipahibal-an sila nga dunay namusil sa ilang balay. Gisusi sa magtiayon sa CCTV footage sa ilang panimalay. Didto nila nasayran nga dunay puti nga van nga niagi sa ilang balay ug gipabuthan kini pasado ala-1 sa kaadlawon. Gibutyag sa magtiayong Torres nga naigo sa bala ang ilang koral nga hinimo sa kawayan ug nilusot kini ngadto sa ilang sakyanan. Duha ka slug sa kalibre .45 nga pistola ang na-recover gikan sa crime scene. Padayon ang imbestigasyon sa Dumaguete PNP sa maong pagpamusil."
"Makita sa video ni Mabinay Mayor Ernie Jango Uy ang paghagtok sa yelo nga nagtagaktak sa maong lungsod karong buntag, Abril 21, 2023. Kini taliwala sa init nga panahon nga padayong nasinati sa ubang bahin sa Negros Oriental dala sa dry season kon ting-init."
"MABINAY, GIPAULANAN OG YELO Taliwala sa kainit sa panahon nga dala sa ting-init, nakasinati og kusog nga hangin ug pag-ulan og yelo ang mga residente sa lungsod sa Mabinay karong buntag, Abril 21, 2023."
"NEGOR, NAGPATUMAN NA SAB OG BAN SA PAGPASULOD OG MGA LANGGAM PAGPAKGANG SA BIRD FLU Gipahamtang sa provincial government sa Negros Oriental ang total ban sa tanan ""live domestic and wild birds, ready to lay pullets and manure"" gikan sa mga lugar nga aduna'y natahong kaso sa Highly Pathogenic Avian Influenza (AI). Sumala pa kini sa gipagawas nga Executive Order (EO) No. 24 nga ni epekto niadtong Martes, Apr. 18, 2023. Ang mga apektadong lugar mao ang Luzon, Mindanao, Panay, ug Guimaras. Aduna'y mga natahong kaso sa AI AH5N1 nga nakaapekto sa mga matang sa langgam sama sa itik, native chickens, commercial chicken layers and broilers, gamefowls, quails, pigeons, pet birds, ug turkey. Gipahamtang kini aron masiguro ang pagpanalipod sa industriya sa manok ug sa kinatibuk-ang publiko gikan sa dili maayong epekto sa sakit nga Bird Flu."
"1ST BATCH SA 2023 DUMAGUETE FARM TRAINEES, MIABOT NA SA SOUTH KOREA Miabot na sa South Korea ang unang batch sa 32 ka farm trainees gikan sa Dumaguete City niadtong Sabado, Apr. 15, 2023. Personal nga nakigkita nila si Mayor Felipe Remollo sa dili pa sila molarga paingon sa Mactan-Cebu International Airport niadtong Biyernes sa gabii. Pag-abot didto, gi-welcome sab sila ni Yeongdong-gun Mayor Jeong Yeong-Chul uban sa ubang opisyales. Laing batch pa sa farm trainees ang molarga paingon sa South Korea sa sunod semana. Ang lungsod sa Yeongdong-gun, naila sa pagprodyus sa mga kalidad nga ubas."
"DICT: SIM REGISTRATION, DILI I-EXTEND SA PAGKAKARON Dili na lugwayan ang April 26 nga deadline sa pagparehistro sa SIM, nagpasabot nga ang maong petsa mao ang kataposang adlawa sa pagrehistro. Mao kini ang gianunsyo sa Department of Information and Communications Technology (DICT) karong adlawa, Apr. 19, 2023. Sa usa ka pahayag, gibutyag sa DICT nga nadawat nila ang hangyo sa mga telcos nga lugwayan ang SIM registration nga anaa sa SIM Registration Act. Giawhag sab sa DICT ang publiko sa pagparehistro sa SIM tungod usa kini ka lakang nga gipanan-aw nilang makatabang sa pagwagtang sa mga scam nga may kalabotan sa SIM. Dugang pa nila, moresulta sa 'deactivation' sa SIM kung mapakyas sa pagparehistro niini. Tungod niini, mapunggan ang pagdawat ug pagpadala og tawag ug text messages ug pag-access sa mga importanteng mobile applications."
"NEGOR, GI-BAN ANG PORK PRODUCTS GIKAN SA CEBU UG UBAN PANG LUGAR NGA APEKTADO SA ASF Gipahamtang sa provincial government sa Negros Oriental ang total ban sa baboy ug uban pang produkto gikan sa probinsya sa Cebu ug uban pang mga lugar nga apektado sa African Swine Fever (ASF). Sumala pa kini sa gipagawas nga Executive Order (EO) No. 23 nga ni-epekto niadtong Martes, Apr. 18, 2023. Gipahamtang kini aron masiguro ang kaluwasan sa konstituwente ug lokal nga kahayupan sa probinsya hangtod nga makontrolar ang ASF nga anaa sa lokal nga mga baboy sa kasilinganang mga probinsya."
"2 PATAY HUMAN GIPUSIL SA GIINGONG MGA MIYEMBRO SA NPA SA GUIHULNGAN CITY Patay ang duha ka lalaki human gipusil sa giingong mga miyembro sa New People's Army (NPA) sa Sitio Cambairan, Barangay Trinidad sa Guihulngan City mga 11:50 sa gabii niadtong Apr. 18, 2023. Giila sa kapulisan sa Guihulngan ang mga biktima nga sila si Juven Patagatay Pasinabo, 24 anyos, ug lumolupyo sa naasoy nga barangay, ug Jinny Boy Rapol Tubias, 29 anyos, ug residente sa Barangay Montelya, Moises Padilla sa Negros Occidental. Sumala pa sa imbestigasyon sa kapulisan, nitambong og fiesta si Pasinabo. Samtang naglingkod kini daplin sa stage aron paglantaw sa disco party, kalit lang nga niduol ang duha ka wala pa mailhing suspek ug gipusil siya sa makadaghang higayon samtang nagsinggit og ""NPA MI HAPA ANG WALAY LABOT!"" Nakaangkon og samad pinusilan si Pasinabo sa nagkalain-laing parte sa iyang kalawasan hinungdan sa iyang hinanaling kamatayon. Sa laing bahin, nakasaksi sa maong insidente ang laing biktima nga si Tubias. Imbes nga mohapa kini ug mangita og katagoan, mihatag kini og mando sa in-charge sa sound system nga palungon kini ug gisulay pagklaro kung kinsa ang biktima samtang padayon pang gipusil sa mga suspek si Pasinabo. Human niini, gidala sa laing duha ka mga suspek si Tubias sa ngitngit nga dapit ug gipusil sab sa makadaghang higayon. Sa pagkakaron, nagpadayon pa ang imbestigasyon sa kapulisan aron masikop ang mga suspek."
"MOTORISTA, PATAY HUMAN NALIGSAN SA TRUCK DE KARGA Dead on the spot ang usa ka motorista human kini maligsan sa truck de karga sa National Highway Crossing Rotonda sa Barangay Poblacion, Bayawan City mga alas-7 sa buntag karong adlawa, Apr. 18, 2023. Giila sa kapulisan sa Bayawan City ang drayber sa motorsiklo nga si Binto Cuenca Gonzales Jr., hingkod ang pangidaron, ug lumolupyo sa Sitio Camandagan, Barangay Carnoche sa Santa Catalina. Samtang, giila ang drayber sa maong truck de karga nga si Dindo Cahigas. Sumala pa sa imbestigasyon sa kapulisan, nagbiyahe sa samang direksyon ang truck ug motorsiklo paingon sa Brgy. Poblacion. Pag-abot sa crossing sa Rotonda, ni-overtake ang motorista sa tuo nga bahin sa truck. Giingong aksidenteng nasaghiran sa truck ang motorsiklo. Tungod niini, natuwang ang motorsiklo ug naligiran ang ulo sa drayber niini hinungdan sa iyang hinanaling kamatayon."
"AIRASIA, NAGTANYAG OG P88 NGA PLITE GIKAN APRIL 17-23 Nagtanyag ang AirAsia Philippines og P88 nga one-way base fare gikan Manila, Cebu, ug Clark paingon sa ubang domestic destinations aron tugutan ang dugang nga mga Pilipino nga mobiyahe atol sa summer season. Mao kini ang gianunsyo sa maong airline niadtong Lunes, Apr. 18, 2023. Balido ang pag-book sa maong promo sa Apr. 17-23 nga aduna'y travel period gikan Apr. 17 hangtod Oct. 31, 2023. Tungod sa gilaomang pagdasok, giawhag sa AirAsia ang mga pasahero nga moadto sa airport mga tulo ka oras sa dili pa molarga. Mahimo sab nga mo-check-in ang mga bisita pinaagi sa website o mobile app ingon man sa self check-in kiosk sa airports."
"Gikalingawan karon sa mga netizen ang pagrampa ni “Dolomite Queen” Renalyn Macato sa iyang pagbisita ning dakbayan sa Dumaguete. Sa iyang post bag-uhay lamang, makita nga nag-pose si Macato samtang nagsul-ob og bikini sa Pantawan sa Rizal Boulevard. Unang nag-viral sa social media si Macato niadtong tuig 2020 sa dihang nagrampa sab kini nga naka-bikini sa Manila Bay Dolomite Beach nga bag-o lang nag-abli kaniadto."
"REKISITOS NGA PERIODIC MEDICAL EXAM ALANG SA MGA DUNAY LISENSYA, GILIBKAS NA SA LTO Dili na obligahon sa Land Transportation Office (LTO) nga moagi og dugang nga medical examinations ang aduna'y mga driver's license nga balido sa lima hangtod pulo ka tuig. Subay kini sa direktiba ni LTO Chief Jay Art Tugade nga amyendahan ang LTO Memorandum Circular 2021-2285 o ang Supplemental Implementing Rules and Regulations of Republic Act 10930. Ubos sa maong memorandum, gawas sa regular nga medical examination isip requirement sa aplikasyon sa bag-o o renewal sa driver's license, obligado sab nga mopailalom sa periodic medical exam (PME) ang mga nahatagan og 5-tuig ug 10-tuig nga validity sa lisensya sa pagmaneho. Tungod niini, ubos sa gipatuman nga pag-amyenda, kausa nalang ang mandatory medical examination ug himuon kini sa matag higayon sa dili pa mokuha o mo-renew sa driver's license."
" Napalgang patay ang usa ka lalaki samtang kini naghulat sa iyang biyahe sulod sa pantalan ning dakbayan sa Dumaguete karong Lunes sa buntag, April 17, 2023. Giila ang nakalas nga si Chrisler Bernardo Yunting alyas ""Waslik,"" 46 anyos. Lumad nga taga-Cotabato City si Yunting apan kasamtangang nagpuyo sa Barangay Tambisan, San Juan, Siquijor. Sumala pa sa taho sa pantalan, natulog lang si Yunting samtang naghulat sa iyang biyahe pauli sa Siquijor Lunes sa kaadlawon. Gisulay siya pagpukaw sa usa ka guwardiya sa pantalan apan wala na kuno kini nilihok ug nigahi na sab ang lawas niini. Sumala pa sa mga kauban sa trabaho ni Yunting, nag-attend pa kuno og birthday celebration ang biktima sa wala pa kini mouli unta sa Siquijor. Wala pa mailhi sa pagkakaron kung unsay hinungdan sa kamatayon ni Yunting. Nagpadayon pa sab karon ang post-mortem examination sa mga awtoridad aron matino kung nganong namatay ang biktima. "
"CEBU PACIFIC, NAGTANYAG PAGBALIK SA P1 NGA PLITE Nagtanyag pagbalik ang Cebu Pacific sa ilang P1 nga sale aron pagtugot sa mga Pilipino sa pagplano sa ilang gipangandoy nga bakasyon. Mao kini ang gianunsyo sa maong airline karong adlawa, April 17, 2023. Dugang pa nila, aduna kini travel period gikan August 1 hangtod March 31, 2024."
"Tulo ka managsuon ang nakapasar sa 2022 Bar Examinations. Ang managsuon mao sila si Manuel Alexander Orozco Soriano, Manuel Joseph Orozco Soriano ug Manuel Joshua Orozco Soriano. Kagahapong adlawa, Apr. 14, gipagawas sa Supreme Court ang resulta sa among exam."
"Nakuratan ang usa ka empleyado sa Shenzhen, China sa dihang nakadaug siya og usa ka tuig nga paid leave atol sa ilang annual dinner karong semanaha. Ang mananaug, usa ka lalaki nga gikatahong manager sa iyang kompanya.  Sumala pa sa taho sa The Straits Times, bisag ang empleyado mismo dili katoo nga nakadaog siya sa maong dakong premyo.  Gani, gipangutana pa niya sa makadaghan ang iyang mga boss kung tinuod ba gyud ang iyang nadag-an. Hinuon, ang naasoy nga Chinese company nagkanayon nga padayon pa kining nakigstorya sa empleyado kung ipa-encash ba niya ang iyang leave o gamiton niya kini.  Gikatahong 3 ka tuig nang wala gipahigayon sa maong kompanya ang ilang tinuig nga dinner party tungod sa #COVID19 pandemic. Gihimo kuno kini sa kompanya aron mahatagan ang mga empleyado niini og kahupayan gikan sa stress sa trabaho."
"Walay klase ug walay trabaho sunod Biyernes, Abril 21, 2023. Kini human gideklarar ni Presidente Ferdinand Marcos Jr. ang maong adlaw isip regular holiday aron pagsaulog sa Eid'l Fitr nga maoy katapusan sa panahon sa Ramadan."
"PSA: SAKIT SA KASINGKASING, NAG-UNANG HINUNGDAN SA PAGKAMATAY SA NASUD Ang sakit sa kasingkasing nga Ischaemic mao'y nagpabiling numero uno nga hinungdan sa pagkamatay sa Pilipinas gikan January hangtod November niadtong 2022. Base kini sa bag-ong datos nga gipagawas sa Philippine Statistics Authority (PSA). Sumala pa sa PSA, 103,628 ang mga namatay tungod sa ischaemic heart diseases o 18.4% sa kinatibuk-ang mga nangamatay sa nasud sulod sa samang panahon. Gipasabot sab sa Philippine Heart Association (PHA) nga mahitabo ang ischemic heart disease o coronary artery disease kung kulang ang oxygen flow sa kasingkasing. Tungod kini sa pagpig-ot sa coronary artery nga gikan sa pagtipon sa cholesterol nga magpalisod sa blood flow, ilabi na ang oxygen. Sa samang panahon niadtong 2021, ang top 3 nga hinungdan sa pagkamatay mao ang ischaemic heart diseases, cerebrovascular diseases, ug COVID-19."
"DICT: 'GITUN-AN' ANG BASEHAN SA PAG-EXTEND SA DEADLINE SA SIM REGISTRATION Gitun-an sa Department of Information and Communications Technology (DICT), National Telecommunications Commission (NTC) ug uban pang stakeholder kung aduna ba'y basehan nga lugwayan ang April 26 nga deadline sa pagparehistro sa SIM. Mao kini ang gibutyag ni DICT Undersecretary Jocelle Batapa-Sigue niadtong Huwebes, Apr. 13, 2023. Niadtong April 11, anaa pa lang sa kapin 66 milyon sa kinatibuk-ang 168 milyon ka mga SIM ang narehistro. Kung mapakyas sa pagparehistro, moresulta kini sa pag-deactivate sa mobile services. Giawhag sab sa Globe Telecom ug Smart Communications ang gobyerno sa pagpalugway sa SIM registration deadline, diin ilang gisubli ang kakulang sa mga valid ID hinungdan sa wala pagparehistro sa uban."
"Mao kini ang 'colorized view' sa Central Azucarera de Bais pier, diin ipadala ang tubo gikan sa pabrika paingon sa barko (SS Legaspi) pinaagi sa tren sa Barangay Luca sa lungsod sa Tanjay niadtong 1939."
"Nagtigom ang mga supporter, kabanay, ug mga kauban sa trabaho ni kanhing Negros Oriental Gov. Roel Degamo karong Miyerkoles, Apr. 12, 2023, aron handumon ang ika-40 nga adlaw sukad siya gipatay niadtong Marso 4. Duha ka panagtigom ang gipahigayon paghandum sa kanhing gobernador: usa sa iyang lubnganan sa Bonawon, Siaton, ug usa sa Negros Oriental Provincial Capitol. "
" Nakadawat si Rine Christelle G. Anfone og P200,000 gift incentive human siya nalakip sa Top 9 sa 2022 Licensure Examination for Teachers (LET). Migradwar si Anfone sa Silliman University (SU) diin nakakuha siya kaniadto og 92.60 passing rate sa secondary level sa naasoy nga exam."
"GIINGONG SHABU NGA GIPUTOS SA CONDOM, NASAKMIT SA NEGROS ORIENTAL PROVINCIAL JAIL Napugngan sa mga awtoridad ang gikatahong pagpayuhot unta og 13 ka pakete sa giingong shabu sulod sa Negros Oriental Detention and Rehabilitation Center (NODRC) kagahapong adlawa, Abril 11, 2023. Kini human nasakmit sa mga sakop sa Philippine Drug Enforcement Agency (PDEA) sa Negros Oriental ang maong mga pakete nga gisulod sa usa ka botelya sa deodorant nga giputos sa condom didto sa naasoy nga prisohan. Nasayran sa imbestigasyon nga unsa ka inmate sa NODRC ang giingong hatdan unta sa maong mga pakete sa shabu. Ang maong inmate, gikatahong duna nay kaso daan nunot sa ilegal nga drogas. Usa ka lalaki ug babaye nga nagsakay og motor ang nagbilin sa maong mga pakete sa shabu sa gawas sa NODRC aron itunol kini pasulod sa prisohan. Nagbalor og P88,400 ang nasakmit nga giingong shabu."
"LALAKI, GIPUSIL PATAY SA GIINGONG NPA SA GUIHULNGAN CITY Patay ang usa ka lalaki human siya gipusil sa Sitio Mag-ubay, Barangay Mani-ak sa Guihulngan City mga 7:50 sa buntag niadtong Apr. 11, 2023. Giila sa kapulisan sa Guihulngan ang biktima nga si Armando Babor, 33 anyos, minyo, usa ka panday, ug lumolupyo sa naasoy nga lugar. Sa pakighinabi sa kapulisan ngadto sa asawa sa biktima, gibutyag niya nga samtang namahaw sila sa ilang pinuy-anan kalit lang nga nibutho ang tulo ka mga armadong lalaki nga nagsibilyan og sinina ug wala'y duha-duha nga gipusil ang biktima. Naigo sa ulo ug wala nga bukton ang biktima nga hinungdan sa iyang hinanaling kamatayon. Gibutyag sa kapulisan nga tulo ka armadong lalaki ang mga suspek kinsa gituohang mga miyembro sa New People's Army (NPA). Dali sab silang niikyas human sa insidente. Nakuha sa crime scene ang tulo ka basiyo sa bala sa cal. 5.56mm. Sa pagkakaron, nagpadayon pa ang imbestigasyon sa kapulisan aron mailhan ang mga suspek."
"DALAI LAMA, NAG-SORRY HUMAN MIHANGYO SA BATA PAGSUPSOP SA IYANG DILA Nangayo og pasaylo ang Tibetan spiritual leader nga si Dalai Lama niadtong Lunes human naka-trigger og backlash sa social media ang usa ka video nga nagpakita niya nga naghangyo sa usa ka batang lalaki sa pagsupsop sa iyang dila. Nag-viral ang maong video diin makita si Dalai Lama, 87 anyos, nga nihalok sa ngabil sa batang lalaki samtang niyukbo kini aron paghatag og respeto. Makita ang maong Buddhist monk nga nagpagawas sa iyang dila samtang naghangyo sa bata sa pagsupsop niini. ""Can you suck my tongue,"" nadungog niya nga pangutana sa bata sa video. Nakuha ang maong video gikan sa usa ka panghitabo sa McLeod Ganj sa dakbayan sa Dharamshala sa northern India niadtong Feb. 28."
"BALAUDNON PAG-IMBESTIGAR SA MGA ‘BASTOS UG SUPLADO’ NGA KAWANI SA GOBYERNO, GIDUSO NI SEN. TULFO Gipasaka ni Sen. Raffy Tulfo ang usa ka resolusyon nga nagtinguhang imbestigaran ang ""arogante ug suplado"" nga mga trabahante sa gobyerno. Gipangatarungan ni Sen. Tulfo nga makamugna ang maong kinaiya og ""kahadlok ug pagkawala sa pagsalig"" ngadto sa mga pampublikong institusyon. Makatabang ang imbestigasyon sa paghimo sa ""Anti-Taray Bill"" nga mopahamtang og silot ngadto sa mga government workers nga mapamatud-ang sad-an sa ""dili maayong pamatasan, harassment, ug bisan paman human rights violations."" Mahimo silang pahamtangan og silot nga ""dismissal from service"" ug ""perpetual disqualification from public office."" Sumala pa sa Senador, namugna kini nga balaudnon gikan sa mga reklamo nga iyang nakuha gikan sa mga Pilipino nga giingong nakasulay nga ""giinsulto, gipakaulawan, ug gisingkahan"" sa mga trabahante sa gobyerno. Gisubli sab ni Tulfo nga kinahanglang itrato sa mga government workers ang publiko isip ""boss"" tungod ang ilang kompensasyon kay gibayran sa mga lungsuranon."
"PNP: 72 PATAY HUMAN MALUMOS NIADTONG SEMANA SANTA 72 ka mga tawo ang natala nga namatay tungod sa mga insidente sa pagkalumos sa tibuok nasud sukad naidtong April 1. Mao kini ang gibutyag sa Philippine National Police (PNP) karong adlawa, Apr. 10, 2023. Gisubli ni Fajardo nga aduna'y multiple deaths sa pipila ka mga natala nga drowning incidents, sama sa mga kaso sa gagmay nga bangka o sakayan nga matikyaob. Natala ang kadaghanan sa mga drowning incidents sa Region 1 (Ilocos Region), Region 3 (Central Luzon), ug Region 4A (CALABARZON). Dugang pa ni Fajardo, makigtinabangay sila sa mga lokal nga awtoridad aron pagpahinumdom sa mga Pilipino nga dili maglangoy samtang hubog, ug pagstorya sa mga ginikanan nga bantayan ang ilang mga anak samtang naa sa tubig."
"MAGSUON SA JIMALALUD, PATAY HUMAN MATUMBAHAN OG LUBI Patay ang duha ka managsuon human sila matumbahan sa punoan sa lubi samtang nagsakay og motorsiklo sa National Highway, Barangay South Poblacion sa lungsod sa Jimalalud mga alas 12 sa udto niadtong Dominggo, Apr. 9, 2023. Giila sa kapulisan ang managsuon nga sila si Karl Darwin Magos, 23 anyos, ug Clyde Magos, 31 anyos, kinsa puros ulitawo ug lumolupyo sa naasoy nga barangay. Nasayran sa report nga nagbiyahe ang managsuon sa national highway samtang sakay sa motorsiklo sa dihang kalit lang nga natumba ang punoan sa lubi ug didto nihagsa nila. Nagbiyahe unta sila paingon sa dagat sa Barangay Bae aron mangaligo. Sumala pa ni Assistant Investigator nga si SSg Joey Patoc, nga patay diha-diha dayon ang managsuon tungod sa nahitabo. Dugang pa niya, natumba ang punoan tungod gamay nalang ang naghawid niini."
"
Gikatahong nagbulag na ang inilang singer-songwriter nga si Taylor Swift ug ang aktor nga uyab niini nga si Joe Alwyn. Sumala pa sa taho sa Entertainment Tonight, pipila na ka ang semana ang milabay sukad nga gitapos sa pares ang ilang 6 ka tuig nga relasyon. Kini ang giingong hinungdan nganong wala nagtambong si Alwyn sa mga ulahing concert ni Swift. "
"VIA CRUCIS SA DUMAGUETE  LOOK: Gatosan ka Dumagueteño ang nitambong sa Via Crucis kon Way of the Cross karong Biyernes Santo, Abril 7, 2023, aron handumon ang mga katapusang panghitabo sa kinabuhi ni Jesu-Kristo lakip na ang paglansang Kaniya sa krus."
"PBBM, NAGTUKOD NA OG TASK FORCE ARON MASIGURO ANG KALINAW SA NEGROS ORIENTAL HUMAN SA PAGPATAY KANG GOV. DEGAMO Giaprobahan ni President Ferdinand Marcos Jr. ang paghimo og joint ug special task force human sa pagpatay ni Negros Oriental Gov. Roel Degamo. Ubos sa Administrative Order No. 6, nga gipirmahan niadtong Apr. 3, gitumong ang ""Special Task Force Degamo"" aron ""prevent the spread and escalation of violence elsewhere in the Philippines and to maintain peace and order in Negros Island, with due regard to the fundamental civil and political rights of the people."" Sumala pa sa pahayag sa Presidential Communications Office, pangunahan ni Interior Secretary Benhur Abalos ang maong task force uban ni Justice Secretary Jesus Crispin Remulla isip co-chairperson. Nipasalig sab ang AFP sa niaging bulan nga walay militarisasyon sa isla human nagpadala og dugang mga sundalo nganhi sa Negros aron masiguro ang kalinaw dinhi."
"14-ANYOS NGA DALAGA, GITIGBAS PATAY SA GUIHULNGAN CITY Nakaplagan ang patay nga lawas sa usa ka 14-anyos nga babayi sa Sitio Anislag, Barangay T-Hill sa Guihulngan City kagabii, April 4, 2023. Giila sa Guihulngan Police Station ang biktima nga usa ka Grade 8 nga estudyante sa Magsaysay National High School, kinsa lumolupyo sab sa naasoy nga barangay. Sumala pa sa inisyal nga imbestigasyon, aduna'y samad tinigbasan sa liog ug uban pang parte sa kalawasan ang biktima. Dugang pa sa kapulisan, nakita pa sa mga silingan ang biktima nga padulong sa eskwelahan anang buntag apan wala na kini nakaabot sa iyang klase. Sa pagkakaron, nagpadayon pa ang imbestigasyon sa kapulisan aron masikop ang suspek niini."
" Mahitabo ang labing talagsaon nga solar eclipse karong April 20, 2023, nga gitawag nga hybrid solar eclipse. Mahimong makita sa mga residente sa Dumaguete City, Bacong, Dauin, Zamboanguita ug Siaton ang halos 50% sa adlaw nga matabunan sa anino sa bulan mga 12:50 sa udto. Mahitabo ang hybrid solar eclipse halos kausa lang sa matag dekada."
" Ginganlan sa NASA ang upat ka mga astronauts nga moadto sa bulan atol sa misyon sa Artemis II. Ang mga astronaut mao sila si Reid Wiseman, Victor Glover, Jeremy Hanson ug Christina Koch. Si Koch ang unang babayi nga ma-assign sa usa ka lunar mission, samtang si Glover mao ang unang Black astronaut."
"Maagian na sa mga motorista ang bahin sa Camanjac-Magatas Metro Dumaguete Diversion Road human natangtang na ang alad ug nasemento na ang dalan niini. Mahimo sab nga makaagi ang mga dagkong trak dekarga ug mga pribadong sakyanan gikan sa Barangay Camanjac lapos sa Barangay Candau-ay luyo sa Vida Royal padulong Cadawinonan, Junob, Cantil-e, Bajumpandan ug Bacong-Valencia Road sa Isugan Bacong."
"Mga Negrense nagtapok sa Mabinay Spring karong adlawa, Abril 2, 2023 aron magpabugnaw gikan sa hilabihang kainit sa panahon atol sa Dominggo sa Lukay."
"MGA KAWANI SA GOBYERNO, WALA NAY TRABAHO SUGOD SA HAPON SA ABRIL 5 Gisuspende ang pagtrabaho sa mga opisina sa gobyerno karong April 5, 2023 alang sa Semana Santa. Sa gipagawas nga Memorandum Circular No. 16, gisuspende ang maong adlaw aron hingpit nga mahatagan og higayon ang tanang government employees sa pag-obserbar sa Semana Santa."
247 ka mga CCTV ang gikomisyon ug gi-activate sa Bais City sa kompanya nga Mega Speed.
Mas gipasayon sa GCash ang international travels pinaagi sa bag-ong GCash card ug bag-ong Visa card nga magamit sa 100 million ka mga tindahan sa kapin 200 ka mga nasud.
"Nadiskubre sa mga astronomers ang usa sa pinakadako nga black holes gamit ang usa ka bag-ong teknik nga makakita sa liboan pa ka mga celestial monsters sa mga mosunod nga tuig. Ang maong hulagway nga gipagawas sa ESA Hubble niadtong 2022 nagpakita sa impresyon sa usa ka artist sa black hole sa Milky Way galaxy, diin gina-""distort"" niini ang kahayag nga moagi duol niini nga mahimong phenomenon o mas giila nga ""gravitational lensing."""
"KAPIN P34-M NGA JACKPOT SA GRAND LOTTO 6/55, SOLONG NADAG-AN Usa ka tigpatad ang nakadaog sa kapin P34 milyon nga jackpot prize sa Philippine Charity Sweepstakes Office (PCSO) niadtong Miyerkules, Mar. 29, 2023. Ang winning combination sa maong dula mao ang 26-23-34-41-45-29 alang sa premyo nga P34,123,859. Wala pa sab nakakuha sa kombinasyon nga 32-23-31-34-40-29 sa Mega Lotto 6/45 nga aduna'y premyo nga dul-an P48 milyon."
"P2.1-M NGA BALOR SA ILEGAL NGA DRUGAS, NASAKMIT SA KAPULISAN SA UNANG 3 KA BULAN SA 2023 Gibutyag sa Dumaguete City Police Station nga nasakmit nila ang kinatibuk-ang 316.32 grams sa ilegal nga drugas nga mobalor og P2.1 million sa unang tulo ka bulan sa tuig 2023. Gikan kini sa 10 ka operasyon nga gipahigayon sa kapulisan uban sa pagkasikop sa 10 ka mga suspek. Gipresentar ang maong mga report atol sa 1st quarter meeting sa City Peace and Order Council niadtong Biyernes, Mar. 24, 2023. Sa laing bahin, 64 ka mga wanted person ang nasikop ug 9 ka loose firearms ang nakumpiska gikan sa nagkalain-laing operasyon sa kapulisan sa samang panahon. Kung itandi sa 1st quarter sa 2022, nikunhod og 2.48% ang crime incidents sa unang tulo sa bulan sa 2023. Sa niaging tuig aduna'y 121 nga natalang crime incidents, samtang aduna'y 118 karong tuiga."
"PAG-IBIG, GIANUNSYO ANG DIVIDEND RATES SA REGULAR SAVINGS UG MP2 SAVINGS Gianunsyo sa Pag-IBIG Fund ang gipaabot nga Pag-IBIG Savings Dividend rates alang sa 2022 atol sa Chairman's Report niini niadtong Mar. 28, 2023."
"ASH KETCHUM UG PIKACHU, NANAMILIT NA ISIP MGA BIDA SA POKEMON Opisyal na nga natapos ang minahal nga mga karakter nga sila si Ash Ketchum ug Pikachu isip lead stars sa ""Pokemon"" series. Kini human giila si Ketchum isip Pokemon world champion sa niaging tuig human sa 25-year-stint sa maong salida. Sa ilang social media accounts, gi-post sa Pokemon ang isa ka clip ni Ketchum ug Pikachu nga nibiya sa lungsod nga nagpasabot sa katapusan sa ilang 'journey.'"
"314 DENGUE CASES, NATALA SA NEGROS ORIENTAL; 1 ANG NAMATAY Nakatala og kinatibuk-ang 314 ka mga kaso sa dengue ang probinsya sa Negros Oriental gikan sa nagkalain-lain disease reporting units (DRUs) gikan January 1 hangtod March 18, 2023. Usa sab sa maong mga kaso ang natala nga namatay. Mas taas kini og 109% kung itandi sa samang panahon sa niaging tuig nga aduna'y 150 cases ug 1 death. Anaa sa 0-77 anyos ang edad sa natala nga mga kaso, diin kalagmitang maapektaran kadtong mga nag-edad og 1-10 anyos (46%) ug kadaghanan nila mga lalaki (55%). Ang mosunod mao ang Top 10 Municipality/City sa probinsya nga aduna'y taas nga kaso sa dengue: Dumaguete City, La Libertad, Bais City, Sibulan, Manjuyod, Guihulngan City, Ayungon, Tanjay City, Bayawan City, ug Sta. Catalina."
"Nakita sa duha ka mga hiker ang Visayan leopard cat, nga lokal nga nailhan isip ""Maral,"" sa Mt. Talinis sa Negros Oriental niadtong Jan. 2, 2023. Usa sa mga hikers, Jovy Tuting, ang nikuha og litrato sa samaran daw nga Maral nga nagtago sa mga dahon diin sila niagi. Ang maong 'specie', usa ka lumad sa isla sa Negros, Cebu, ug Panay."
"MGA COUPLE NGA LDR, PWEDE NANG MAGHALOK GAMIT ANG USA KA DEVICE NGA ADUNAY BA-BA Posible nang maghalok ang mga couple nga anaa sa long-distance relationship human makahimo ang mga estudyante sa China og device nga aduna'y ""lips"" o ba-ba ug sensors nga kayang suhiron ang lihok ug temperatura sa halok sa naggamit niini. Gihimo ang maong kahimanan sa mga estudyante sa Changzhou Vocational Institute of Mechatronic Technology sa China. Aron magamit, isaksak lang ang maong device sa charging port sa smartphone ug paandaron gamit ang usa ka app. Hinimo sa silicon ang ba-ba niini, nga mahimong gamiton samtang magka-video call ang manag-uyab aron makita ug madunggog nila ang usa'g usa."
"IMAHE SA PATAYNG LAWAS NI JESUS NGA GIDALA SA USA KA PARI, NASAYPAN KUNO NGA LALAKING GI-SALVAGE Usa ka pari nga papauli na unta ang gipahunong sa usa ka checkpoint sa kapulisan human nagduda ang mga awtoridad nga aduna'y lawas sa usa ka tawo nga giputos og plastik sulod sa iyang sakyanan. Sumala pa sa report, gidala ni Fr. Jonel Peroy sa Diocese of Kidapawan ang imahe ni Santo Entierro nga iyang gipalit sa Digos City alang sa umalabot nga Semana Santa. Nangayo sab og pasaylo ang kapulisan ngadto ni Fr. Peroy."
"Karong adlawa, nagtimaan kini sa pagsugod sa Islamic Holy Month of Ramadan. Usa kini ka importanteng panahon sa atong mga kaigsuonang Muslim aron pagpalig-on sa ilang pagtuo ug relasyon ngadto ni Allah pinaagi sa pag-ampo ug pagpuasa."
"
Aduna'y Local and Overseas Job Fair nga ipahigayon ang Local Government Unit (LGU) sa dakbayan sa Dumaguete pinaagi sa Public Employment Service Office (PESO). Giimbitaran ang publiko nga motambong sa maong kalihukan karong Sabado, Apil 1, 2023 sa Main Atrium, Robinsons Place sa Calindagan, Dumaguete City "
"Mao kini ang mga schedule sa byahe sa Maayo Shipping, Inc. alang sa umalabot nga Semana Santa. Mga byahe kini sa Tampi-Bato & Vice Versa ug Sibulan-Liloan & Vice Versa."
"PH, IKA-76 SA WORLD'S HAPPIEST COUNTRIES IN 2023 Ni-us-os ang ranggo sa Pilipinas gikan 60 ngadto sa ika-76 nga nasud sa labing malipayon nga mga nasud sa tibuok kalibutan, sumala pa sa World Happiness Report."
"Opisyal nang gideklarar sa PAGASA ang pagtapos sa panahon sa Amihan ug ang pagsugod sa dry season kon ting-init.  Gilaomang molungtad kini hangtud Mayo. Tungod niini, gipasidaan sa PAGASA ang publiko nga mag-andam sa pag-init sa panahon sa mga umalabot nga adlaw ug magmatngon sa posibleng heat stroke. #NewsBite"
"FUNERAL UG BURIAL SERVICES, LAKIP SA SENIOR CITIZEN DISCOUNT Kinahanglang hatagan og 20% nga diskwento ang ""funeral and burial services"" sa mga senior citizen ilalom sa Senior Citizens Act, sumala pa sa Supreme Court niadtong Huwebes, Mar. 16, 2023. Giklaro sa SC nga sakop sa 20% nga diskwento ang gasto sa pagpalubong sa usa ka indibidwal nga anaa sa 60 anyos pataas. Uban sa bawas-presyo mao ang mosunod: lungon o urn, pag-embalsamo, gasto sa morgue, karo sa patay, paghukay ug pagsemento sa lubnganan, ug uban pang serbisyo nga gikinahanglan sa paghatod sa katapusan nga destinasyon."
 Karong adlawa mao ang #WorldSleepDay. Gilusad kini sa grupo sa World Sleep Society aron pagpahibalo sa publiko sa importansiya sa pagkatulog.
"Hingpit nang gidala si Negros Oriental Gov. Roel Degamo sa pahulayang dayon niini duol sa iyang balay sa Barangay Bonawon sa lungsod sa Siaton karong hapon, Mar. 16, 2023."
" Nagbangutan ang gatusan ka Negrense nga nitambong sa paghatud ni kanhing Gov. Roel Degamo sa pahulayang dayon niini sa Bonawon, Siaton karong adlawa, Mar. 16, 2023."
"Mao kini ang hulagway sa sleeker spacesuits nga suoton sa mga astronaut nga maglakaw sa bulan. Maghatag og dugang flexibility ug proteksyon ang maong suit batok sa ""harsh environment"" sa moon, ug anaa sab kini sa nagkalain-laing gidak-on kon sizes."
"NEGROS ORIENTAL, NAGPABILING GAWASNON SA AFRICAN SWINE FEVER Nagpabiling gawasnon sa African Swine Fever (ASF) ang probinsya sa Negros Oriental. Mao kini ang gibutyag ni Provincial Head Alfonso Tundag sa Bureau of Animal Industry (BAI) sa usa ka press briefing sa Dumaguete City niadtong Martes, Mar. 14, 2023. Gisubli sab ni BM Woodrow Maquiling Sr. nga gipahugtan sa probinsya ang mga lakang niini aron mapunggan ang posibleng pagsulod sa maong sakit nga makaapekto sa mga baboy pinaagi sa usa ka provincial ordinance. Ang Negros Oriental, aduna'y kapin P4 bilyon nga industriya sa baboy."
"Walay klase ug walay trabaho sa tibuok Negros Oriental karong Huwebes, Marso 16, 2023. Kini subay sa proklamasyon sa Malacañang aron mahatagan og igong panahon ang mga Negrense pagbangutan sa pagkamatay ni Gov. Roel Degamo.  Gitakdang ihatod si Degamo sa iyang pahulayang dayon karong Huwebes sa hapon sa iyang yutang natawhan sa Bonawon, Siaton."
"Gi-share sa NASA ang usa ka hulagway sa hayag ug dakong bituon nga Wolf-Rayet, usa ka yugto nga mahitabo sa pipila ka mga bituon sa dili pa sila mobuto. Sa IG post, gibutyag sa maong space agency nga nahimutang ang bituong WR 124 sa 15,000 light years ang gilay-on sa konstelasyon nga Sagittarius."
"Aduna'y umalabot nga long weekend karong April human gibalhin sa Malacañang ang Araw ng Kagitingan gikan April 9, 2023 ngadto sa April 10, 2023, human sa Holy Week. Nagpasabot kini nga molungtad ang non-working days gikan April 6-10, 2023."
"Nibisita karong hapon, Marso 14, 2023, si Vice President Sara Duterte sa haya ni Gov. Roel Degamo sa lungsod sa Siaton."
" Human sa lima ka bulan sa International Space Station, nakabalik na sa Earth ang upat ka miyembro sa SpaceX Crew-5 mission sa NASA. Naabot ang mga tripulante ug spacecraft sa Dragon Endurance sa Gulf sa Mexico niadtong Sabado, Mar. 11, 2023. Ang mga tripulante mao sila si NASA astronauts Nicole Mann ug Josh Cassada, uban ni JAXA (Japan Aerospace Exploration Agency) astronaut Koichi Wakata, ug Roscosmos cosmonaut Anna Kikina. Anaa sila sa kawanangan og kapin 157 ka adlaw ug naglibot sa Eartn sa kapin 2,500 ka higayon samtang nagsakay sa ISS."
"Walay kuryente sa tibuok dakbayan sa Dumaguete ug sa 7 pa ka laing dapit sa Negros Oriental karong sunod Sabado, Mar. 25, 2023, gikan alas-6 sa buntag ngadto sa alas-6 sa hapon. Gawas sa Dumaguete City, apektado sab sa maong power service interruption ang Calo, San Jose, Sibulan, Bacong, Valencia, Dauin, Zamboanguita, ug Siaton.  Kini tungod kay maghimo og mga pag-ayo ug maintenance activities ang National Grid Corporation of the Philippines (NGCP) samtang ipahigayon ang maong brownout.  Pag-charge na daan sa imong mga cellphone ug power bank, besh!"
"Nahimong emosyonal ang pagbalik ni Gov. Guido Reyes sa Kapitolyo sa Negros Oriental karong adlawa, Marso 13, 2023, human sa iyang medical leave sa kaulohan.  Pag-abot niini sa buhatan sa gobernador, wala kapugong si Reyes sa iyang luha ug gisandigan niini ang standee ni kanhing Gov. Roel Degamo.  Bisan pa og napagaw, gipadayon ni Reyes ang iyang unang speech isip gobernador sa probinsya. ""Maningkamot ra ko ha, ug mga board member, unsay programa ni governor, tanan akong ipadayon. Akong ipadayon. Mao man iyang gusto,"" sumala pa niya. "
"AIRASIA, NAGTANYAG OG P1 NGA PLITE KARONG MARSO Nagtanyag ang AirAsia og laing hugna sa P1 nga seat sale alang sa mga pinili nga local destinations. Mao kini ang gibutyag sa airline karong adlawa, Mar. 13, 2023. Mahimong mo-avail sa mga discounted flights gikan Mar. 13-19 alang sa one-way base fare paingon sa Boracay, Bohol, Puerto Princesa, Bacolod, Davao, Kalibo, Cagayan De Oro ug Roxas gikan Manila, Boracay, Puerto Princesa, Davao ug Davao, ug Cayagan de Oro gikan Cebu-Mactan International Airport. Samtang, mahimo sab nga maka-avail sa international destination tickets nga anaa sa P512 ngadto sa P2,811 paingon sa Macao, Taipei, Bangkok, Bali, Tokyo ug Osaka alang sa biyahe gikan Sept. 4, 2023 ngadto sa Aug. 13, 2024."
"PH ARMY, NAGPADALA OG DUGANG NGA TROPA SA NEGOR HUMAN SA PAGPATAY NI GOV. ROEL DEGAMO Unom ka batalyon sa Philippine Army ang gipadala sa Negros Oriental niadtong Domiggo, usa ka semana ang nilabay human sa pagpatay ni kanhi Gov. Roel Degamo. Gilangkuban ang mga tropa sa 11th, 94th, 79th, 62nd, 15th, ug 47th Infantry Battalions. Ipakatap ang mga personahe sa kasundalohan sa ikaduha ug ikatulo nga distrito sa Negros Oriental isip parte sa pagpaningkamot sa gobyerno nga pakusgan ang joint law enforcement operations uban Philippine National Police (PNP) sa probinsya. Sumala pa ni AFP Visayas Command (VISCOM) Commander Lt. Gen. Benedict Arevalo, makigtinabangay sa PNP ang mga gipadala nga tropa aron masikop ang mga nipatay ni Degamo ug sa uban pang mga biktima nga wala pa nadakpan."
"
Gihatod na sa iyang hometown sa Bonawon, Siaton ang patayng lawas ni anhing Governor Roel Degamo.  Samtang gihatod kini didto, nanggawas ang mga residente sa mga lungsod sa Bacong ug Dauin gisugat ang iyang lungon. Nagpagawas sab sila og mga mensahe sa pagbangutan ug pagpasalamat sa napatay nga gobernador. "
"Nibisita karong adlawa (Mar. 11, 2023) si Defense Secretary Carlito Galvez Jr., Senator Mark Villar, ug AFP Chief of Staff Gen. Andres Centino sa ikaduhang adlaw sa haya ni Gov. Roel Degamo sa Negros Oriental Provincial Capitol ning dakbayan sa Dumaguete."
"NEGOR, GI-BAN SAB ANG PORK PRODUCTS GIKAN SA CEBU Gipahamtang sa provincial government sa Negros Oriental ang total ban sa baboy ug uban pang produkto gikan sa probinsya sa Cebu human nakatala sa unang kaso sa African Swine Fever sa Carcar City. Mo-epekto ang total ban sa mosunod nga 45 ka adlaw base sa usa ka executive order nga gi-isyu niadtong Mar. 3. Mao kini ang gibutyag sa chief operations officer sa Provincial Veterinary Office (PVO) nga si Ophelia Felisilda. Niadtong Miyerkules, gikompirma sa Bureau of Animal Industry (BAI) sa Region 7 ang unang kaso sa ASF sa Carcar City, human 58 sa 149 ka pig blood samples ang nagpositibo niadtong Mar. 1."
"GRADE 3 STUDENT SA BACONG, GIINGONG HAPIT MA-KIDNAP Gibutyag sa Bacong Central School (BCS) nga hapit kuno madagit ang usa ka tinun-an niini duol sa gate sa eskuwelahan bag-uhay lamang. Sumala pa sa magtutudlo sa BCS nga si Bridget Calijan, pasado alas-12 sa udto niadtong Mar. 1 nahitabo ang insidente. Naglakaw kuno pagawas sa gate ang usa ka Grade 3 nga estudyante sa eskuwelahan sa dihang dunay usa ka gulang nga lalaki nga naka-mask nga nagtindog sa dapit.  Giingong kalit nga gigunit sa lalaki ang estudaynte og giagda kini nga mokuyog niya aron mopalit og ice cream. Daling nakasinggit ang estudyante ug nangayo kini og tabang. Maayo na lang kay dunay usa ka ginikanan nga niduol og nisulay pagbira sa bata gikan sa wala pa mailhing lalaki. Karong semanaha lamang kini gibutyag sa BCS sa ilang Facebook post, human nga ma-report ang insidente ngadto sa kapulisan sa lungsod. Tungod sa maong insidente, nanawagan ang kadagkuan sa BCS nga tambagan sa mga ginikanan ang ilang mga anak paglikay sa paggawas sa gate nga mag-inusara.  Kini alang pud sa ilang kaluwasan, sumala pa sa eskuwelahan.  ""Palihog mga parents tabang intawon mo ug tambag sa inyo mga kabataan nga dili gyud pasagad ug gawas sa gate ug wala pa silay mga sundo kay para safety sila,"" ingon pa sa eskuwelahan sa Facebook post niini. "
"Gibalhin na sa Negros Oriental Provincial Capitol ning dakbayan ang patayng lawas ni Gov. Roel Degamo. Gitakdang ihaya kini sa Kapitolyo hangtod karong Domingo, Marso 12. Sunod semana, gitakdang iuli ang iyang patayng lawas sa Bonawon, Siaton, ug ilubong kini tapad sa iyang mga ginikanan ug igsuong babaye, sumala pa sa Kapitolyo. "
"MS. NEGROS ORIENTAL ANGEL SAGA, NANAWAGAN OG HUSTISYA HUMAN ANG PAGPATAY KANG GOV. DEGAMO Gipanawagan ni Miss Negros Oriental 2022 Angel Saga ang hustisya alang sa tibuok Negros Oriental human ang pagpamusil-patay kang Gov. Roel Degamo ug sa 8 pa ka biktima.  Dugang pa niya, tumong niya nga magbarug alang sa kalinaw sa probinsya subay sa iyang responsibilidad isip goodwill ambassador niini. "
"Mao kini ang usa ka ""colorized photo"" sa mga lokal kinsa nag-posing samtang nagsaulog sa pagtapos sa World War II. Nakuha kini nga litrato sa usa ka dapit sa lungsod sa Tanjay sa Negros Oriental niadtong 1946."
"MESSENGER APP, IBALIK NA PAG-USA SA FACEBOOK Gikatahong i-usa na pagbalik ang Messenger app sa Facebook human kini gianunsyo sa kadagkuan sa Meta karong semanaha. Kini human ang dul-an usa ka dekada nga magkalahi ang duha ka app.  Mahinumduman nga magkauban ang Facebook Chats sa Facebook app hangtud niadtong 2014, human namugna ang Messenger ug gibulag kini sa Facebook. Ikaw, beshie, sugot ba ka nga ibalik na sab ang Messenger sa Facebook?"
"Daw wala matandog ang opisina ni Gov. Roel Degamo sa Kapitolyo sa Negros Oriental, pipila ka adlaw human siya gipusil patay."
"Napuno og mga mensahe sa pagbangutan ug pagduyog ang dedication wall alang kang Gov. Roel Degamo sa gawas sa Kapitolyo karong buntag, Mar. 9, 2023. Gitakdang dad-on sa Kapitolyo karong adlawa ang patayng lawas sa napatay nga gobernador.
"
"Mga dugang hulagway sa pagbisita ni Presidente Ferdinand Marcos Jr. sa haya ni Gov. Roel Degamo sa Barangay Junob, Dumaguete City karong gabii, Mar. 8, 2023. Nakigstorya si Marcos sa biyuda ni Degamo nga si Pamplona Mayor Janice Degamo, ingon man sa mga kabanay sa 8 ka biktima nga napatay kauban sa kanhing gobernador. Nipasalig ang presidente nga makab-ot ang hustisya sa pagkamatay ni Degamo, ingon man ayuda alang sa mga nagbangotan nga kabanay sa uban pang mga biktima."
"Giduyogan ni Presidente Ferdinand Marcos Jr. ang nagbangotang biyuda ni Gov. Roel Degamo nga si Pamplona Mayor Janice Degamo sa dihang nibisita siya sa haya sa iyang suod nga kaalyado sa Barangay Junob, Dumaguete City karong gabii, Mar. 8, 2023."
"Nibisita karong gabii, Mar. 8, 2023, si Presidente Ferdinand Marcos Jr. sa haya sa iyang suod nga kaalyado nga si Gov. Roel Degamo sa Barangay Junob, Dumaguete City. Mao kini ang unang higayon nga nibisita si Marcos sa Negros Oriental sukad siya nahimong presidente sa nasud. "
"DOJ: MASTERMIND SA PAGPATAY KANG GOV. DEGAMO, HAPIT NA MATINO Gibutyag ni Justice Secretary Jesus Crispin Remulla karong Miyerkoles (Mar. 8, 2023) nga hapit na nilang matino kung kinsa ang mastermind sa pagpatay kang Gov. Roel Degamo ug 8 uban pa. Kini human giambit sa mga giingong gunmen ni Degamo ang video recording diin nakigstorya kuno sila sa naasoy nga mastermind. Hinuon, wala na naghatag og dugang detalye si Remulla kabahin kung kinsa ang maong mastermind og kung unsay gistoryahan sa mga suspek sa giigngong video. Dugang pa sa kalihim, hapit na kuno mahuman og sulbad ang pagpatay kang Degamo human nga mabasa niya ang mga pamahayag sa mga suspek.  Ang kulang na lang, matud ni Remulla, mao ang pagdakop sa uban pang mga suspek nga at large gihapon sa pagkakaron."
"2 KA SUSPEK SA PAGPATAY KANG GOV. DEGAMO, GIPAUBOS SA WITNESS PROTECTION PROGRAM Gipailalom sa witness protection program ang duha sa upat ka mga suspek nga nasikop sa manhunt operation sa Special Investigation Task Group human sa pagpatay ni kanhi Negros Oriental Gov. Roel Degamo ug apil na ang laing walo pa ka indibidwal. Apan, wala gibutyag sa tigpamaba sa maong task group nga si Police Lt. Col. Gerard Ace Pelare kung kinsa sa upat ang state witnesses. Ang upat ka mga nasikop nga suspek mao sila si Joric Labrador, 50 anyos, usa ka ex-army, lumolupyo sa Cagayan De Oro; Joven Aber, 42 anyos, usa ka ex-army ranger, residente sa Barangay Robles, La Castellana, Negros Occidental; Benjie Rodriguez, 45 anyos, lumad nga taga Mindanao; ug Osmundo Rivero, usa ka kanhi sundalo sa Zamboanga City. Nag-atubang sila og multiple murder, multiple frustrated murder ug illegal possession of firearms and explosives human sa kamatayon ni Degamo ug walo pa ka indibidwal. "
" Nibisita sab sa haya ni Gov. Roel Degamo sila si Sen. Cynthia Villar ug Sen. Ronald “Bato” Dela Rosa karong gabii, Mar. 7, 2023."
"Gi-relieve ug gi-reassign ang tibuok pwersa sa kapulisan sa Bayawan City ngadto sa Camp Francisco Fernandez Jr. sa Agan-an sa Sibulan isip parte sa tactical ug operational strategy aron mapulihan og bag-ong mga pulis samtang nagpadayon ang manhunt operation sa mga nipatay ni kanhi Gov. Roel Degamo ug lain pang walo ka biktima.
"
"Nagbangga ang Maayo Shipping Roro ug Petro Helen Tanker sa Tampi Port, San Jose sa Negros Oriental mga 9:30 sa buntag karong adlawa, March 7, 2023. Sa pagkakaron, dili pa klaro ang hinungdan sa insidente apan wala'y natala nga naangol kon oil spill. "
"Nibisita ang lima pa ka senador sa haya ni Gov. Roel Degamo sa Junob, Dumaguete City karong adlawa (Mar. 7, 2023). Sila mao si Senate President Juan Miguel Zubiri, Sen. JV Ejercito, Sen. Pia Cayetano, Sen. Sherwin Gatchalian, ug Sen. Joel Villanueva."
"NEGROS ISLAND REGION, GIAPRUBAHAN NA SA KAMARA Giaprobahan sa House of Representatives niadtong Lunes ang ikatulo ug katapusan nga pagbasa sa usa ka balaudnon nga magtukod sa Negros Island Region (NIR). Nakakuha og 290 ka yes votes ang House Bill 7355, nga maggrupo sa mga syudad, munisipalidad ug barangay nga nahimutang sa 10 ka mga probinsya sa Negros Oriental, Negros Occidental, ug Siquijor, lakip na ang Bacolod City, ngadto sa Negros Island Region. Anaa sab Technical Working Group (TWG) nga magtukod sa bag-ong rehiyon nga maglakip sa mga representante gikan sa Office of the President, Department of Budget and Management, Department of the Interior and Local Government, mga representante sa Office of the Governor sa mga probinsya sa Negros Oriental, Negros Occidental ug Siquijor, ug tanang napili nga District Representatives sa naasoy nga mga probinsya, apil na ang Representative of Bacolod City."
"Upat ka senador ang nibisita sa haya ni Governor Roel Degamo sa Junob, Dumaguete City karong gabii, Mar. 6, 2023. Sila mao si Sen. Bong Revilla, Sen. Robin Padilla, Sen. Bong Go, ug Sen. Jinggoy Estrada."
"NEGOR 3RD DISTRICT REP. ARNIE TEVES, GIKLARO NGA WALA SIYA'Y KALAMBIGITAN SA KAMATAYON NI KANHI GOV. DEGAMO Nipagawas og video si Negros Oriental 3rd District Rep. Arnolfo Teves alang sa mga tawo nga giingong ganahan siyang ilambigit sa kamatayon ni kanhi Negros Oriental Gov. Roel Degamo ug gisulbi nga wala siya'y makuha sa pagpatay. Sa usa ka Facebook video message, gibutyag ni Teves nga mao kini ang iyang gikahadlukang mahitabo tungod gilaoman niya nga siya ang pasanginlan. Mao kini ang gibutyag ni Teves human niya mahibal-an nga mahimo siyang ilambigit sa maong insidente sa usa ka partido nga wala niya nganli Gisubli sab ni Teves nga wala siya'y makuha ug iyang igsuon sa kamatayon ni Degamo."
"HAYA NI KANHI GOV. DEGAMO, IBALHIN SA PROVINCIAL CAPITOL KARONG MAR. 8 Ibalhin ang haya ni kanhi Governor Roel Degamo sa Provincial Capitol karong Miyerkules, Marso 8, ug ihaya kini hangtod sa Biyernes, Marso 10."
"MGA SUSPEK SA PAGPATAY NI DEGAMO, GIPASAKAAN NA OG MGA KASO SA KAPULISAN Gipasaka na sa kapulisan ang daghang mga kaso batok sa mga suspek sa likod sa armadong pag-atake ug pagpatay ni Negros Oriental Governor Roel Degamo niadtong Sabado, Marso 4, 2023. Mao kini ang gibutyag sa special group nga gitahasang mosusi sa maong kaso karong adlawa, Marso 6, 2023. Sumala pa sa tigpamaba sa Special Investigation Task Group (SITG) Degamo nga si P/Lt. Si Col. Gerard Pelare, nag-atubang ang mga giingong gunmen og multiple murder, ug illegal possession of firearms and explosives. Gisang-at ang unang duha ka kaso sa Provincial Prosecutor’s Office sa dakbayan sa Dumaguete ganihang buntag, samtang ang laing duha gipasaka sa Bayawan City Prosecutor’s Office sayo sa kadlawon sa susamang adlaw. Sa pagsulat niining balita, anaa sa kustodiya sa kapulisan ang upat ka mga suspetsadong gunmen, kinsa nasikop sa Bayawan City pila ka oras ang nilabay human sa pagpatay ni Degamo. Laing suspek sab ang napatay sa gikatahong pinusilay sa mga kapulisan."
"Na-recover sa mga awtoridad ganinang kaadlawon (Mar. 5, 2023) ang mga taas nga armas nga giingong gigamit sa pagpusil patay kang Gov. Roel Degamo ug 9 uban pa. Lakip sa mga nakuhang armas mao ang lima ka assault rifle, usa ka B40 (RPG) nga dunay 5 ka bala; 4 ka bandoliers; usa ka rifle case; 2 ka combat uniform, usa ka grey sweatshirt; ug 3 ka pares sa combat boots. 
"
"Duna nay bag-ong gobernador ang Negros Oriental. Kini human nanumpa si Vice Governor Carlo Jorge Joan “Guido” Reyes isip gobernador sa lalawigan karong gabii (Mar. 4, 2023) human gipusil patay si Gov. Roel Degamo. Nanumpa siya atubangan ni DILG Secretary Benjamin Abalos Jr."
"Gikondenar ni Presidente Ferdinand Marcos Jr. ang pagpatay ang iyang kaalyado nga si Gov. Roel Degamo.  Sa usa ka Facebook post, nipasalig si Marcos nga dili mohunong ang iyang administrasyon hangtod nga mahatagan og hustisya ang pagkamatay sa gobernador.
"
"Nitaliwan na si Gov. Roel Degamo human siya gipusil sulod sa iyang panimalay sa Barangay Nuebe sa lungsod sa Pamplona ganinang buntag, Mar. 4, 2023. Kini gikumpirmar sa kaalyado ni Degamo nga si Siaton Mayor Fritz Diaz ngadto sa local media karong hapon."
"Giimbestigaran karon sa kapulisan ang pagpusil kang Gov. Roel Degamo sulod sa compound niini sa Barangay Nuebe sa lungsod sa Pamplona karong buntag, Mar. 4, 2023. Daling gidala sa tambalanan si Degamo. Sa pagkakaron, wala pay mahatag nga dugang impormasyon ang mga awtoridad sa naasoy nga lungsod."
"BATA NGA NAGDULA RA OG TAGUANAY, NAABOT SA LAING NASUD HUMAN NAGTAGO SA CONTAINER VAN Nakauli na sa iyang pamilya ang usa ka 15-anyos nga batang lalaki sa Bangladesh nga nakaabot sa Malaysia human siya nitago sa usa ka container samtang nakigdula sa iyang higala og taguanay. Sa Twitter post ni Malaysian Interior Minister Saifuddin Nasution niadtong Feb. 23, iyang gianunsyo ang panagkita sa batang si ""Fahim"" ug iyang pamilya nidtong Feb. 21. Sumala pa ni Nasution, wala'y nahitabong ""foul play"" sa pagkakakandado ni Fahim sulod sa container tungod klaro sab sa istorya sa bata nga nisulod siya sa container aron motago sa iyang higala. Nasayran nga nitago si Fahim sulod sa usa ka container ug nakatulog hangtod aksidenteng na-lock siya sulod niini niadtong Jan. 11. Wala daw siya kabantay nga nagbiyahe na ang barko nga nahimutangan sa gitaguan niyang container, hangtod nga nakaabot kini sa Port Klang sa Malaysia niadtong Jan. 17."
"TUBIG SA SAN CARLOS, NEGROS OCC., NAGPOSITIBO SA COLIFORM Nagpositibo sa coliform ang tubig sa San Carlos City sa Negros Occidental. Mao kini ang pasiunang resulta sa testing sa team sa Department of Health (DOH) nga niadto didto aron susihon nganong daghan ang nagka-gastroenteritis ug amoebiasis sa lungsod. Nagdeklarar og state of health emergency ang San Carlos City human gatusan ka mga residente didto ang na-ospital tungod sa sakit nga amoebiasis. Duha sab ka 3-anyos nga bata ang kompirmadong namatay tungod sa maong sakit."
"
Gikilig ang mga netizen sa dihang nasayran nila nga dunay mag-uyab nga parehong top passer sa bag-o lang nahuman nga Mechanical Engineer Licensure Examination niadtong niaging Pebrero.  No. 1 passer si Reynell Villanueva Sanchez human siya nakakuha sa rating nga 94.9 percent, samtang ang iyang girlfriend nga si Eunice Santiago, No. 6 passer sa naasoy nga pasulit human makuha ang score nga 93.25 percent. Gawas nga pareho silang top passer, pareho sab nigraduwar sila si Reynell ug Eunice isip cum laude sa Rizal Technological University didto sa kaulohan."
"CEBU PACIFIC, NAGTANYAG OG P199 NGA PROMO FARES Nagtanyag ang Cebu Pacific og P199 nga promotional one-way base fares subay sa pagsaulog sa ilang ika-27 nga anibersaryo. Mao kini ang gianunsyo sa maong airline niadtong Miyerkules, March 1, 2023. Sa usa ka advisory, mahimong mokuha sa maong promotional fares gikan March 1 hangtod 31, 2023, nga naglangkob sa mga domestic flights sa susamang panahon. Apan, wala naglakip sa promo ang surcharges ug fees."
"2 KA BATA PATAY, 469 UBAN PA NAIGO SA AMOEBIASIS SA SAN CARLOS CITY, NEGROS OCC. Nagdeklarar og state of health emergency ang dakbayan sa San Carlos sa Negros Occidental human naospital ang gatusan ka lumolupyo didto tungod sa sakit nga amoebiasis. Gideklarar kini sa mayor sa maong dakbayan human usa ka ospital didto ang nagtambal sa 469 ka mga kaso sa gidudahang amoebiasis sa 18 ka barangay gikan Pebrero 1 hangtod Marso 1, 2023. Kini maoy gibutyag ni Joe Alingasa, tigpamaba sa incident management team sa San Carlos City, Negros Occidental. Sa maong mga kaso, 60 porsiyento ang kompirmadong amoebiasis samtang ang uban, mga kaso sa acute gastroenteritis. Duha ka 3 anyos nga bata sab ang namatay tungod sa amoebiasis.  Gisubli ni Alingasa nga nasubay na sa mga local health authorities ang impeksyon sa mga kontaminadong tinubdan sa tubig ingon man sa gibaligyang streetfood sa usa ka tunghaan sa Barangay Buluangan. "
" Gitay-og na sab og laing magnitude 4.8 nga linog ang habagatang bahin sa Negros Oriental karong gabii, Mar. 2, 2023. Sumala pa sa Phivolcs, nasuta ang epicenter kon tinubdan sa maong linog sa kadagatan duol sa lungsod sa Basay, Negros Oriental. Nitay-og kini ganinang 10:32 p.m. Nabati ang Intensity III nga pagtay-og sa mga lungsod sa Basay, Bayawan City, Siaton, ug Zamboanguita. Samtang natala sab ang Intensity II nga pagtay-og sa mga lungsod sa Dauin ug Santa Catalina. Hinuon, walay aftershocks o kadaot ang gilaomang mataho human sa maong linog. Mahinumduman nga gitay-og sab sa mga nagsagunson nga linog ang habagatang bahin sa Negros Oriental niadtong Miyerkoles sa gabii, Mar. 1, 2023, ug kini nilungtad hangtod sa kaadlawon sa Huwebes, Mar. 2. "
"DUMAGUETE, VALENCIA, UG DAUIN, GINGANLAN NGA TOP 3 NGA PABORITONG ADTUON SA MGA TURISTA SA NEGROS ORIENTAL Usa ang lungsod sa Valencia sa top 3 ka mga paborito nga travel destinations sa Negros Oriental. Nalakip sab sa top 3 nga ranking sa Negros Oriental ang dakbayan sa Dumaguete ug lungsod sa Dauin. Gibase kini sa gidaghanon sa overnight guest arrival report niadtong 2022 nga gipagawas sa Department of Tourism (DOT) sa Central Visayas.  Sa susamang report, gipakita nga sa 76 ka mga lungsod ug dakbayan sa Central Visayas, anaa sa ika-21 nga spot ang Valencia sa most number of overnight guest arrivals niadtong 2022. Gipakita sab sa maong report nga nakatala ang Negros Oriental og 194,184 nga domestic guests ug 9,980 nga foreign guests."
"TAIWAN, MAGHATAG OG P9,000 ALLOWANCE ALANG SA MGA TURISTA NGA MOBISITA SA NASUD Giaprobahan sa gobyerno sa Taiwan niadtong Feb. 23 ang gisugyot sa tourism bureau niini nga paghatag og allowance nga NT$5,000 matag usa (P9,000) sa 500,000 ka international tourists nga mobiyahe sa nasud. Samtang, matag grupo nga aduna'y 8 ngadto sa 14 ka miyembro makadawat og pocket money nga NT$10,000 (P17,980) ug kadtong mas daghan pa og miyembro makadawat og NT$20,000 (P35,960). Gipanan-aw nga mag-apod-apod og salapi ang bureau ngadto sa 90,000 ka mga grupo, sumala pa sa report sa Taipei Times. Parte ang maong lakang sa NT$5.3 billion (P9.5 billion) nga proyekto sa gobyerno sa Taiwan aron makakuha og 6 milyon ka mga turista karong tuiga ug 10 milyon sa 2025. Sumala pa ni Tourism Bureau Director-General Chang Shi-chung, kung usa ka sa mga turista nga mahatagan sa NT$5,000 nga incentive, madawat kini nimo nga kantidad pag-abot sa Taiwan."
"PILGRIM RELICS NI ST. THERESE, MOBISITA PAG-USAB SA NEGROS ORIENTAL Mobisita pag-usab sa Diocese sa Dumaguete ang Pilgrim Relics ni St. Therese of the Child Jesus karong Lunes, March 6, 2023. Parte kini sa ikalima nga pagbisita sa Pilgrim Relics ni St. Therese sa Pilipinas, uban sa tema nga ""Lakbay tayo, St. Therese! Ka-alagad, Kaibigan, Ka-Misyon!""
"
"HABAGATANG BAHIN SA NEGROS ORIENTAL GITAY-OG SA NAGSAGUNSON NGA LINOG Gitay-og sa serye sa mga linog ang pipila ka bahin sa Negros Oriental, sumala pa sa Phivolcs. Ang epicenter kon tinubdan sa maong mga linog nasuta sa kadagatan duol sa lungsod sa Basay. Unang natala ang magnitude 4.2 nga linog pasado alas-11 kagabii (Mar. 1, 2023).  Nabati kini sa lungsod sa Sibulan, ingon man sa Dapitan City, Zamboanga del Norte, ug sa Argao sa probinsya sa Sugbo. Gisundan kini sa mga linog nga dunay mga magnitude gikan sa 1.5 ngadto sa 3.1 nga nilungtad hangtod alas-3 ganinang kaadlawon, Mar. 2, 2023. Hinuon, walay gilaumang kadaot o aftershocks human sa maong mga linog, dugang pa sa Phivolcs."
"AMLAN ZOO, MAKADAWAT OG HINABANG GIKAN SA PROVINCIAL GOV'T ALANG SA KAHIMSOG SA MGA HAYOP NIINI Nihangyo ang presidente sa Dreamland Nature and Adventure Park (DNAP) nga si Wilfredo Chiu uban ni kanhi Amlan Mayor Bentham dela Cruz ngadto ni Governor Roel Degamo alang sa dinalian nga interbensyon aron mabalik ang kahimsog sa mga hayop ug pagpa-ayo sab sa pasilidad. Nag-operate ang DNAP sukad pa niadtong 2015 ilalom sa usa ka Public-Private Partnership (PPP) uban sa LGU-Amlan. Nag-atubang kini og labing kalisod sa mga niaging tuig tungod sa pandemya sa Covid-19 ug kakulang sa suporta gikan sa LGU. Daling gimandoan ni Degamo ang Provincial Veterinarian's Office (PVO) ug Environment and Natural Resources Division (ENRD) aron paghatag sa gikinahanglan nga tabang sa maong parke, ilabi na alang sa kahimsog sa mga hayop. "
"ULO SA GI-CHOP-CHOP NGA MODEL SA HONG KONG, NAKIT-AN NA Nakit-an na ang ulo sa gipatay nga modelo sa Hong Kong nga anaa sa sulod sa kaldero, samtang ang iyang batiis anaa sa sulod sa refrigerator sa usa ka apartment sa maong nasud. Narekober sab sa crime scene ang martilyo, chain saw, ug makina nga gilingan sa karne. Gikasuhan na og murder ang kanhi bana ni Abby Choi nga si Alex Kwong lakip na ang amahan, inahan, ug igsuon niini tungod sa obstruction of justice. Giingong motibo sa krimen mao ang panag-away tungod sa mga kabtangan. Nagsugod kuno ang panagbangi sa dihang gisulayan og baligya sa biktima ang gipalit niya nga balay ug yuta nga nakapangalan sa ugangan niyang lalaki. Duda sab sa mga awtoridad nga giplanohan ang krimen ug gikuha ang maong apartment aron gamiton sa pagdispatsa sa patay nga lawas sa biktima. Dugang pa nila, mahimong gipatay una si Choi sulod sa van sa wala pa gidala sa apartment ug didto na gi-chop-chop. Sa pagkakaron, padayon pang gibulong sa kapulisan didto ang ubang parte sa lawas ni Choi lakip na ang iyang kamot ug sa tunga nga bahin sa iyang lawas. Nakatutok ang search operation sa sementeryo diin nakit-ang magkauban si Kwong ug iyang amahan sa wala pa sila masikop."
"KANHI CAFGU, GIPUSIL PATAY SA AYUNGON Usa ka kanhi Civilian Armed Forces Geographical Unit (CAFGU) ang gipusil patay sa Barangay Amdus sa lungsod sa Ayungon mga 7:10 sa gabii niadtong Feb. 26, 2023. Giila sa kapulisan ang nakalas nga biktima nga si Teotimo Sisoy Jr., 47 anyos, minyo, ug lumolupyo sa Barangay Cabang, Jimalalud. Sumala pa sa imbestigasyon sa kapulisan, nagbiyahe ang biktima paingon sa Barangay Tibyawan sa maong lungsod sa dihang gipusil kini sa upat ka mga wala pa mailhing suspek kinsa nagsakay og duha ka motorsiklo. Human sa maong insidente, dali sab nga nisibat ang mga suspek paingon sa direksyon sa Mabinay. Tungod niini, nakaangkon og samad pinusilan sa kalawasan ang biktima. Gidala kini sa Bindoy District Hospital apan gideklarar nga dead on arrival sa nag-atiman nga doktor. Narekober sab sa crime scene ang unom ka empty shells sa caliber 45. Sa pagkakaron, nagpadayon pa ang imbestigasyon sa kapulisan bahin sa maong insidente.
"
"500,000 ka mga air tickets ang ihatag sa Cathay Pacific isip suporta sa ""Hello Hong Kong"" campaign sa Tourism Board sa Hong Kong aron pag-welcome sa mga turista. Mao kini ang gianunsyo sa maong airline uban sa mga detalye aron makakuha og kahigayonan nga makuha sa usa sa mga ticket. Anaa sa kinatibuk-ang 80,000 ka mga round-trip ticket ang igahin alang sa Southeast Asia, diin 12,500 niini ang igahin alang sa mga residente sa Singapore. Aron mahimong kwalipikado sa usa ka ticket, kinahanglang Cathay member ka. "
"Pipila ka mga tawo ang nagtinabangay aron makahatag og donasyon alang sa mga hayop sa Amlan Zoo. Gipangunahan ang maong kalihokan ni Corrine Utzurrum-Saligue kuyog ang mga personal higala niini. Mahinumduman kaniadto, usa ka netizen ang nag-share sa kahimtang sa mga hayop sa maong zoo."
"FEB. 25, 2023, DILI NA HOLIDAY USA NA LANG KA WORKING DAY —MALACAÑANG Dili na holiday ang February 25 human kini gibalhin ni Presidente Ferdinand Marcos Jr. ngadto sa February 24, sumala pa sa Malacañang."
"Usa ka amahan ang grabe ang kaguol ug naghilak sa dihang makita niya ang patay nga lawas sa iyang anak nga nakatunob og live wire sa Barangay Acereda, Bobon sa Northern Samar."
"
Walay klase ug walay trabaho karong Biyernes, Pebrero 24, 2023, human kini gideklarar ni Presidente Ferdinand Marcos Jr. isip special non-working holiday aging paghandum sa anibersaryo sa EDSA People Power Revolution.  Apan giklaro sab sa Malacañang nga working day ang Sabado, Pebrero 25, 2023, nga maoy mismong adlaw sa naasoy nga anibersaryo."
"Mao kini ang hulagway sa 'colorized photo' sa tinuig nga Founder's Day parade sa Central Visayas Polytechnic College (CVPC) sa Perdices Street sa dakbayan sa Dumaguete niadtong 1990. Ang CVPC mao na karon ang Negros Oriental State University (NORSU).
"
"Giawhag ang tanan ilabi na kadtong mga naggamit pa og analog cellphone o dili touch screen nga mobisita sa lobby sa Provincial Convention Center sa Dumaguete City alang sa pagrehistro sa mga sim cards. Mahimong moadto karong adlawa, February 23, 2023, gikan 9:00am hangtod 2:00pm. Magdala lang og usa ka government-issued ID. Mahuman ang SIM Card Registration sa April 26, 2023. Human niini, automatic nga ma-invalidate o dili na magamit ang mga sim card nga wala marehistro."
"Gi-share sa Pagasa ang hulagway sa 'waxing crescent moon' uban sa Venus ug Jupiter niadtong Miyerkules, Feb. 22. Gianunsyo sab sa maong state weather bureau nga abri na sa walk-in guests ang Pagasa Astronomical Observatory hangtod Feb. 24, gikan 7:00pm hangtod 10:00pm."
"CAMANJAC-MAGATAS SECTION SA METRO DUMAGUETE DIVERSION ROAD, MASUMPAYAN NA Gihawanan niadtong Sabado ang bahin sa Camanjac-Magatas sa Dumaguete Diversion Road. Sugdan na ang pagkonkreto sa bahin sa maong dalan aron maabrihan na kini alang sa publiko. Sumala pa ni Mayor Felipe Remollo nga kung mahuman ang 4-lane Metro Dumaguete Diversion Road, magsilbi kini nga alternatibong rota sa nga motorista nga moagi sa Sibulan-Dumaguete-Bacong. Gilaoman nga makapamenos kini sa huot nga trapiko sa national highway ug downtown area sa dakbayan.
"
3 KA BATA GIPANGANAK SA PAREHANG PETSA KADA 3 KA TUIG Usa ka netizen gikan sa Laguna ang nag-share sa Facebook sa iyang talagsaon nga storya bahin sa iyang tulo ka mga anak nga gipanganak sa pareha nga petsa human sa kada tulo ka tuig.
"META, GIANUNSYO ANG USA KA ""PAID SUBSCRIPTION SERVICE"" ALANG SA FACEBOOK, INSTAGRAM Gipaila sa Meta CEO nga si Mark Zuckerberg ang Meta Verified, usa ka ""paid subscription service"" alang sa Facebook ug Instagram, nga magtugot sa users nga ma-verify ang ilang accounts. Magsugod ang presyo sa Meta Verified ngadto sa $11.99 (gibana-banang P660) matag bulan sa web o $14.99 (gibana-banang P825) kada bulan sa iOS. Ipahigayon una ang maong serbisyo sa Australia ug New Zealand karong semanaha"
"Usa ka netizen ang nag-share og video sa social media sa kahimtang sa mga hayop sa Amlan Dreamland Zoo. Sumala pa ni Rhanette Love Jorolan, nagkinahanglan ang maong zoo og mga pagkaon alang sa mga hayop. Gisubli niya, mahimo sab nga magdonar og freezer aron mabutangan sa mga gidonar nga pagkaon tungod guba na ang freezer sa maong zoo. Sa video, makita ang tigre nga si Acron nga dili na kaayo mokaon ug naglugos sa pagginhawa. Dugang pa ni Jorolan, mahimong personal nga ihatag sa zoo ang mga donasyon."
"PULIS UG KAWANI SA BJMP, GIPUSIL PATAY SA BAYAWAN CITY SA MISMONG ADLAW SA PISTA Usa ka pulis ug usa ka kawani sa Bureau of Jail Management and Penology (BJMP) ang gipusil patay sa Bayawan City atol sa mismong adlaw sa pista niini kagabii (Feb. 18, 2023). Giila sa kapulisan ang mga nakalas nga biktima nga sila si Patrolman Rhulin Mar Abrasaldo, kinsa sakop sa Regional Mobile Force Battalion-7, ug si Edwin Laag, kawani sa BJMP nga nakadestino sa Bayawan City Jail. Naangol sab sa maong pagpamusil si Winchita Jamin, 56 anyos. Matud pa sa report, nagsakay og yellow nga motor ang duha ka suspek nga nipusil sa mga biktima dapit sa Peping Gamo Street sa Barangay Tinago sa naasoy nga dakbayan. Nagpadayon pa ang imbestigasyon ug hot pursuit operation sa Bayawan PNP aron masuta ang mga mamumuno."
"2 KA MANGINGISDA, NAKADAWAT OG MOTORIZED BOATS ISIP SUPORTA SA ILANG PANGINABUHI Duha ka 7.5 HP nga motorized boats ang gidonar ngadto sa mga mangingisda nga sila si Roberto S. Barimbao ug Benjie De Asis aron pagsuporta sa ilang tagsa-tagsa nga panginabuhian. Gidonar kini pinaagi ni Don Terng R. Uypitching, umalabot nga Grand Master of Grand Lodge of the Philippines, uban ni Mayor Felipe Remollo. Nitambong sab ang pipila ka mga opisyales sa usa ka turnover rites niadtong Huwebes, Feb. 16, sa Pantawan II. Ang maong mga benepisyaryo, mga miyembro sa Dumaguete City Bangus Fry Association sa Barangay Banilad ug Roberto S. Barimbao sa Looc Fisherfolks Association. Gipili sila pinaagi sa Office of City Agriculturist ug Sectoral Desk Office."
" Gi-share sa NASA ang ""selfie"" niini nga gikuha sa Perseverance rover niadtong Jan. 22, diin ilang gi-feature ang hazy beige nga kalangitan sa Mars. Gitahasan ang rover sa pagsusi sa features ug pagkolekta sa samples sa maong planeta. Nagsaulog sab kini sa ikaduhang anibersaryo niini sa kawanangan karong adlawa, Feb. 18, 2023."
"MAULANON NGA PANAHON, MASINATI SA VISAYAS UG MINDANAO TUNGOD SA LPA Makasinati og maulanon nga panahon ang pipila ka mga bahin sa Visayas ug Mindanao tungod sa low pressure area (LPA).  Matod pa sa Philippine Atmospheric, Geophysical and Astronomical Services Administration (PAGASA) karong adlawa, Feb. 17, 2023. Sa pinakabag-ong public weather forecast, anaa ang LPA sa 765 km sa east southeast sa Hinatuan, Surigao del Sur. Sumala pa sa PAGASA, mahimong magdala ang trough sa LPA og madag-umon nga kalangitan uban sa katag-katag nga pag-ulan ug thunderstorms sa Eastern Visayas, Northern Mindanao, Caraga, Davao Region, ug Bohol. Posible sab ang pagbaha ug landslides sa maong mga dapit tungod sa hinay ngadto sa kusog nga pag-ulan. Samtang ang ubang bahin sa Mindanao makasinati sab og madag-uban nga kalangitan uban sa patak-patak nga pag-ulan o thunderstorms tungod sa localized thunderstorms. Gibutyag sab ni PAGASA weather forecaster Patrick del Mundo nga ilang gi-monitor karon ang lain pang LPA nga anaa sa 1,110km sa east sa Eastern Visayas. Dugang pa niya, aduna'y gamay nga posibilidad nga mahimong bagyo ang duha ka mga LPA."
"BES, UGMA NA ANG LAST WEEKLY DRAW!  I-atak na ang inyong tanang entries karong adlawa before 5pm tungod karong Sabado, Feb. 18, mao ang 8th ug last weekly draw sa Bagong Taon, Bagong Milyon 2023!"
"GOOD NEWS ALANG SA MGA PINOY SA GAWAS! Gitugutan sa Bangko Sentral ng Pilipinas (BSP) ang paggamit sa mga Pilipino og GCash nga aduna'y international SIM's. Ang beta launch niini magtugot sa unang 1,000 ka mga Pilipino sa Japan, Australia, ug Italy nga mo-sign up sa GCash bisan wala'y Philippine SIM."
Usa ka netizen ang nag-share sa hulagway sa usa ka cloud o panganod diin mura kini'g nag-inusara sa kalangitan.
"BES, 2 DAYS NALANG!  I-atak na ang inyong tanang entries karong semanaha tungod karong Sabado, Feb. 18, mao ang 8th ug last weekly draw sa Bagong Taon, Bagong Milyon 2023!"
"BES, BASIN IKAW NA ANG MOSUNOD NGA MILYONARYO!  I-atak na ang inyong tanang entries karong semanaha tungod karong Sabado, Feb. 18, mao ang 8th ug last weekly draw sa Bagong Taon, Bagong Milyon 2023!"
"
I-atak na ang inyong tanang entries karong semanaha tungod karong Sabado, Feb. 18, mao ang 8th ug last weekly draw sa Bagong Taon, Bagong Milyon 2023!"
" Moabot na sa dul-an 40,000 ang mga kompirmadong namatay tungod sa kusog nga magnitude 7.8 nga linog nga nitay-og sa Turkey ug Syria niadtong Feb. 6, 2023. Sumala pa sa pinakabag-ong update, 35,418 ang nakalas sa Turkey samtang 3,688 ang nakabsan sa kinabuhi sa Syria. Tungod niini, nisaka na ngadto sa 39,106 ang kinatibuk-ang mga namatay sa duha ka nasud.
"
"BES, APIL NA KAY 3 DAYS NA LANG!  Mao kini ang mga Proof-of-Purchase (POP) alang sa imong entries sa Bagong Taon, Bagong Milyon 2023! Join now and get a chance na mahimong milyonaryo sa Grand Draw!
"
"Karong adlawa mao ang ika-99 nga birthday ni kanhi Senate President ug kasamtangang chief presidential legal counsel nga si Juan Ponce Enrile. Sa iyang edad, gikonsiderar si Enrile nga mas gulang pa sa World War II, penicillin, ug sa World Health Organization."
"ESKWELAHAN SA DIPOLOG, NAGSUSPENSO SA KLASE, TRABAHO TUNGOD SA VALENTINE'S DAY
Mao kana ang gianunsyo sa usa ka pribadong eskwelahan sa Dipolog City, Zamboanga del Norte karong Martes human niini gideklarar nga wala'y klase ug trabaho sa Valentine's Day. Nagdeklarar og ""free day"" ang St. Vincent's College Inc. sa maong lungsod aron ma-enjoy sa mga estudyante ug empleyado ang Valentine's Day. Giawhag sab sa maong tunghaan ang tanang estudyante ug empleyado nga maghatag og pag-ampo alang sa mga biktima sa linog sa Syria ug Turkey."
"I-atak na ang inyong tanang entries karong semanaha tungod karong Sabado, Feb. 18, mao ang 8th ug last weekly draw sa Bagong Taon, Bagong Milyon 2023!"
"BROKEN HEART, POSIBLENG MAKAMATAY MATUD SA MGA EKSPERTO Gipasabot sa usa ka doctor nga tinuod ang ""broken heart syndrome"" nga susama sa ""extreme emotional stress"" nga mahimong maggikan usa ka napakyas nga relasyon. Gihisgutan ni Dr. Nicholas Cruz, chairperson sa Heart Institute of St. Luke's Medical Center, ang bag-ong nadiskobrehang sakit isip usa ka ""stress-induced cardiomyopathy."" ""Nasisira 'yung muscle ng puso dahil sa sobrang stress, humihina nang biglaan... Ang theory nila, dahil sa sobrang taas ng adrenaline, naaapektuhan 'yung muscle ng puso at nagiging mahina 'yung puso kaya tinatawag na broken heart syndrome,"" matod pa ni Dr. Cruz. ""There's enough oxygen, pero sobra 'yung stress na inabot ng puso dahil sa taas ng adrenaline. Lalo siyang nagtatrabaho,"" dugang pa niya. Sumala pa ni Cruz, usa ka teorya nga nagpatin-aw sa maong phenomenon mao nga awtomatic nga mo-respond ang lawas sa mga high-stress situations pinaagi sa ""pagprotektar"" sa kasingkasing sa dihang ma-overworked kini. Mahimo kining hinungdan sa kalit nga ""pagpahulay"" sa maong vital organ. Kung mahitabo ang ""broken heart syndrome,"" mahimong makasinati sa mga mosunod: magsakit ang dughan, paglisod sa ginhawa, pagkaluya, ug sa ubang kaso, mahimong makuyapan"
"CUDDLE WEATHER KARONG VALENTINE'S DAY  Magdala og katag-katag nga pag-ulan ug thunderstorms ang trough sa low pressure area (LPA) ngadto sa Visayas ug Mindanao karong Valentine's Day. Mao kini ang gibutyag sa Philippine Atmospheric, Geophysical and Astronomical Services Administration (PAGASA) karong adlawa, Pebrero 14, 2023. Sumala pa sa PAGASA, mahimong makasinati og kalit nga pagbaha o pagdahili sa yuta ang maong mga lugar tungod sa pag-ulan. Anaa pa sa gawas sa Philippine Area of Responsibility (PAR) ang LPA, apan gibanabanang magdala og hinay ngadto sa kusog nga pag-ulan ang trough niini sa Eastern Visayas, Caraga ug Northern Mindanao."
"BES, APIL NA KAY 4 DAYS NALANG!  Mao kini ang mga pamaagi sa pag-apil sa Bagong Taon, Bagong Milyon 2023! Join now and get a chance to win P1,000 weekly and pwede kang mahimong milyonaryo sa Grand Draw!
"
"Moabot na sa kapin 35,000 ang kompirmadong namatay sa kusog nga magnitude 7.8 nga linog nga nitay-og sa Turkey ug Syria. Matud pa sa latest nga update sa mga awtoridad sa duha ka nasud, anaa na sa 31,643 ang nakalas sa Tukrey samtang nisaka ngadto sa 3,581 nakabsan og kinabuhi sa Syria. Tungod niini, nisaka na ngadto sa 35,224 ang suma total sa mga nakalas sa naasoy nga trahedya."
"AIRASIA NAGTANYAG OG P1 NGA PLITE ALANG SA GIPAABOT NGA SUMMER SEASON Nagtanyag ang AirAsia og P1 fare promo alang sa gipaabot nga summer season sa nasud. Mahimong mo-book ang mga pasahero sa P1 flights sa Feb. 13-19 aron makapili sa domestic destinations sama sa Cagayan De Oro, Boracay, Davao, Kalibo ug Puerto Princesa. Samtang anaa sa P911 ang international flights sama sa Taipei, Macao, Hong Kong, Seoul, Singapore, Bangkok, Osaka, ug Tokyo. Ang travel period sa maong promotional flights anaa sa Feb. 13 hangtod sa Nov. 30, 2023."
Mga hulagway sa mga estudyante sa Negros Oriental State University alang sa unang adlaw sa klase sa second semester sa academic year 2022-2023.
"I-atak na ang inyong tanang entries karong semanaha tungod karong Sabado, Feb. 18, mao ang 8th ug last weekly draw sa Bagong Taon, Bagong Milyon 2023!"
"Nagpagawas ang National Wages and Productivity Commission og price guide karong adlawa, Feb.10, alang sa mga ganahang mag-side hustle karong Valentine's Day."
"MGA NAKALAS SA KUSOG NGA LINOG SA TURKEY UG SYRIA, MOABOT NA SA KAPIN 21,000 Nisaka na ngadto sa kapin 21,000 ka tawo ang namatay tungod sa kusog nga magnitude 7.8 nga linog nga nitay-og sa Turkey ug Syria. Nagpadayon gihapon ang search and rescue operations sa mga awtoridad didto, inubanan sa mga rescue teams gikan sa nagkalain-laing nasud.  Apan gikahadlukan nga modaghan pa ang mga nakalas tungod sa bugnaw nga panahon ug sa dugay nga panahon nga natanggong sa mga nahugno nga building ang mga biktima. "
"Usa ka patay'ng lawas sa babayi ang nakit-an sa baybayon sa Sitio Capagongan, Barangay Basak sa Zamboanguita mga alas-12 sa udto karong adlawa, Pebrero 10, 2023. Sumala pa sa kapulisan sa Zamboanguita nga anaa sa 27 anyos ang babayi, kinsa lumolupyo sa Sitio Dalakit, Barangay Poblacion sa naasoy nga lungsod. Matod pa sa inisyal nga imbestigayon, nakit-an pa ang maong babayi ganihang buntag nga naglakaw sa maong baybayon. Wala kini panganli aron paghatag sab og respeto sa mga tagtungod."
"INDIAN GOV'T, GIHANGYO ANG KATAWHAN NGA HALUGON ANG MGA BAKA SA VALENTINE'S DAY Gihangyo sa Animal Welfare Board sa India ang mga lungsuranon niini nga markahan ang Valentine's Day karong tuiga dili isip usa ka selebrasyon sa romansa apan isip ""Cow Hug Day"" aron pagpalambo sa Hindu values. Sumala pa sa government-run animal welfare department niadtong Miyerkules, Pebrero 8, 2023. Ang Devout Hindus, kinsa nagsimba sa mga baka isip balaan, nag-ingon nga supak sa tradisyonal nga Indian values ang maong Western holiday."
"2 PINOY SA TURKEY, KOMPIRMADONG PATAY TUNGOD SA KUSOG NGA LINOG NIADTONG LUNES Duha ka mga Pilipino ang kompirmadong namatay sa nahitabong kusog nga linog sa Turkey. Mao kini ang gikompirmar sa Embahada sa Pilipinas sa naasoy nga nasud karong adlawa, Pebrero 10, 2023. Nagpadayon ang grupo sa Pilipinas sa relief, rescue, and evacuation operations sa mga Pilipino sa southeast Turkey, uban sa tabang sa pipila ka mga ahensya ug mga volunteer. Malapuson sab nga gipabakwit sa grupo ang pulo ka mga pamilya gikan sa lungsod sa Antakya, Hatay province, usa sa mga lungsod nga grabeng naigo sa maong linog. Niadtong Lunes, Pebrero 6, gitay-og og magnitude 7.8 nga linog ang Turkey ug Syria nga gisundan sab og mga kusog nga aftershock. Liboan ka mga tawo ang namatay ug naangol sa maong linog. Sa pagkakaron, nagpadayon sab ang search and rescue operations sa mga awtoridad didto alang sa mga residente nga nadat-ugan sa mga nahugno nga building ug balay."
"3 KA BRAND NEW MINI DUMP TRUCKS, GIPALIT ARON MAKATABANG PAGPALAMBO SA PAGKOLEKTA SA BASURA Tulo ka mga brand new nga 6-wheeler mini dump truck ang bag-ohay lang nga napalit sa City Environment and Natural Resources Office aron makatabang sa pagpalambo sa pagkolekta og basura. Giaprobahan ni Mayor Felipe Remollo ang pagkuha sa tulo ka mga dump trucks ilabi na alang sa pagkolekta og biodegradable ug residual wastes gikan sa mga barangay. Gihatod ang maong mga dump trucks kagahapong adlawa ug nagpahigayon sab og blessing ceremony sa Presidencia grounds. Usa sab ka brand new nga compactor truck ang ihatod puhon human makompleto na ang public bidding process niini. Ipuli kini nga mga bag-ong trucks sa mga karaang units sa City ENRO ug makapalambo sa pagkolekta sa basura. Giawhag sab ni City ENR Officer Engr. Chilvier C. Patrimonio ang mga residente ug tag-iya sa mga establisemento sa negosyo sa pagbuhat og ""waste segregation"" nga gimando sa balaod aron makuhaan ang gidaghanon sa basura nga kolektahon ug ilabay sa Central Materials Recovery Facility."
Mao kini ang 'colorized photo' sa usa ka normal nga adlaw sa pantalan sa dakbayan sa Dumaguete sa Negros Oriental sa wala pa ang WW2 niadtong 1939.
"Moabot na sa kapin 11,200 ang kompirmadong namatay sa kusog nga linog nga nitay-og sa Turkey ug Syria niadtong Lunes. Sumala pa sa mga awtoridad, 8,574 ka tawo ang namatay sa Turkey samtang 2,662 ang nakalas sa silingang nasud niini nga Syria sa naasoy nga magnitude 7.8 nga linog. Kapin 55,000 ka tawo sab sa duha ka nasud ang naangol. Sa pagkakaron, nagpadayon ang search and rescue operations sa mga awtoridad didto alang sa mga residente nga nadat-ugan sa mga nahugno nga building ug balay.  Gilaumang magpadala na sab ang Pilipinas og 85-person team ngadto sa Turkey aron motabang sa rescue operations didto. "
"
Posibleng makasinati ang nasud og bugnaw nga panahon sugod karon February 14, 2023 tungod sa Northeast Monsoon o Amihan."
"KASALANG BAYAN, GI-RESCHEDULE NGADTO SA JUNE 16 Gi-postpone ang Kasalang Bayan nga gitakda untang ipahigayon karong February 14, 2023 ngadto sa June 16, 2023. Giuswag kini aron pagtagad sa hangyo nga hatagan og igong panahon ang mga pares nga makompleto ang pagproseso sa ilang mga dokumento aron makaapil sa maong kalihukan. Kaniadto, gikompiramar ni Mayor Felipe Remollo, kinsa modumala sab sa maong kasal, nga dili na kinahanglanon ang pagbayad sa local fees aron makakuha og marriage license o certificate kadtong mga pares nga moapil sa Kasalang Bayan 2023. Nagpahinumdom sab si Local Civil Registrar Carlo Cual nga kinahanglang ipasa ang tanang dokumento sa adlaw o sa wala pa ang May 31, 2023 sa kadtong mga interesado nga live-in couples ug non-cohabiting parties lakip na ang mga langyaw ug residente gawas sa dakbayan. Ipasa ang tanang kinahanglang requirements sa LCR, ug alayon pagdala sa mga sponsors aron makapirma na sila sa marriage license sa wala pa ang adlaw sa kasal. Giawhag sab ang 30 ka mga Barangay Captains sa Dumaguete City sa pag-endorso ug pagtabang sa pagrehistro sa mga interesado nga pares nga moapil sa Kasalang Bayan aron malehitimo ang ilang panag-uban. Alang sa mga pangutana ug dugang detalye, mahimong personal nga bisitahon ang Office of the Local Civil Registrar tapad sa Dumaguete City Fire Station."
"MANILA GINGANLAN ISIP ""MOST LOVING CAPITAL CITY IN THE WORLD"" SA USA KA PAGTUON Nailhan ang mga Pilipino sa daghan nga mga butang, lakip na ang pagkamaabiabihon, aduna'y lig-on nga relasyon sa pamilya, ug pagkamalig-on nga tawo. Apan gibutyag sa usa ka bag-ong pagtuon nga ang mga Pilipino sab ang pipila sa ""most loving"" o labing mahigugmaon nga mga tawo sa kalibutan. Sumala pa kini sa bag-ong global nga pagtuon sa Crosswork Solver diin ilang nakita kung unsang mga nasud sa kalibutan ang labing mahigugmaon base sa kung kapila nga beses moingon ang mga tawo og ""love you"" sa online. Ang Manila, kapita sa Pilipinas, mao ang ilang nakita nga ""most loving capital city in the world"" nga aduna'y 1,246 nga loving tweets sa kada 100,000 nga gi-post sa mga social media platforms. Gisundan kini sa uban pang mga kapital nga Guatemala City, Guatemala (1,224); Luanda, Angola (1,180); Jakarta, Indonesia (974); ug Mexico City, Mexico (948)."
"SEN. TULFO, GISUGYOT ANG PAGDILI SA MGA BATAN-ON SA PAGGAMIT OG SOCIAL MEDIA ARON PAG-UBOS SA TEENAGE PREGNANCY Gisugyot ni Senador Raffy Tulfo niadtong Martes ang usa ka solusyon aron pagtubag sa teenage pregnancy, ug nanawagan sa kooperasyon sa mga ahensya sa gobyerno ug mga aplikasyon sa social media. Giawhag ni Sen. Tulfo ang Department of Education (DepEd), Philippine National Police (PNP), ug National Bureau of Investigation (NBI) nga makigtinabangay sa mga sikat nga platform sama sa Tiktok, Facebook, Bigo, Alua, ug OnlyFans aron masiguro nga ang mga tiggamit anaa sa legal nga edad. Parte ang iyang sugyot sa usa ka dako nga estratehiya aron pagpanalipod sa mga batan-on ug pagpa-ubos sa mga teenage pregnancy sa nasud."
"IGSUON SA MAYOR SA USA KA LUNGSOD SA NEGROS ORIENTAL, NAPALGANG PATAY Napalgang patay ang igsuon sa usa ka mayor sa Negros Oriental niadtong Lunes sa buntag, Pebrero 6, 2023. Giila sa kapulisan ang biktima nga si Don Paulo Zartega Teves, 42 anyos, ug manghod ni Valencia Mayor Edgar Teves. Sumala pa sa report sa Valencia PNP, napalgan ang patay nga lawas ni Teves sa Barangay Calayugan sa naasoy nga lungsod. Giputos og habol ug plastic bag ang lawas sa biktima ug aduna sab samad pinusilan sa ulo. Sa pagkakaron, wala pa matino sa mga awtoridad ang motibo sa krimen ug kinsa ang nagpaluyo niini. Dugang pa sa kapulisan, wala'y koneksyon si Teves sa gobyerno o lokal nga politika, ingon man sa New People's Army (NPA). Dili sab siya konektado sa militar o kapulisan. Sa usa ka lahi nga pahayag, nanawagan ang kanhi gobernador sa Negros Oriental nga si Pryde Henry Teves nga paspasan ang imbestigasyon sa nahitabo sa iyang ig-agaw."
"INFLATION, PASPAS NGA NISAKA NGADTO SA 8.7% NIADTONG ENERO Paspas nga nisaka ang inflation niadtong Enero tungod sa taas nga abang, kuryente ug tubig, ug ingon man ang padayong pagsaka sa presyo sa pagkaon ug mga utanon. Mao kini ang gibutyag sa Philippine Statistics Authority (PSA) niadtong Martes, Pebrero 7, 2023. Nisaka ang consumer price index ngadto sa 8.7%, pinakataas sukad niadtong Nobyembre 2008 ug mas paspas kung itandi sa 8.1% nga inflation niadtong Disyembre. Nilapas ang kinatibuk-ang inflation sa Enero sa gibanabana sa Bangko Sentral ng Pilipinas nga 7.5% hangtod sa 8.3%. Nilabaw sab kini sa target range sa gobyerno nga 2% hangtod 4%."
"AIRASIA, NAGTANYAG OG ""BUY 1, TAKE"" PROMO ALANG SA VALENTINE'S DAY Nagtanyag ang AirAsia Philippines og ""Buy 1, Take 1"" promo karong Valentine's Day sa kantidad nga P158 sa domestic ug P828 alang sa international destinations. Mahimong ma-avail ang maong promo sa February 6-12, 2023, samtang ang travel period niini hangtod sa September ning tuiga."
"HARVARD UNIVERSITY, NAGTANYAG OG LIBRENG 102 KA MGA ONLINE COURSES  Nagtanyag ang Harvard University og libre nga mga online courses. Mahimong tan-awon sa ilang official website ang 102 ka mga kurso gikan sa 11 ka mga subject areas sama sa arts, business, computer science, data science, education and teaching, health and medicine, humanities, mathematics, programming, science, ug social sciences. Aduna'y nagkalain-laing mga schedules ug periods ang mga libreng online courses, gikan sa usa ka semana hangtod sa 12 ka semana. Aduna sab sila'y tulo ka difficulty levels: introductory, intermediate, ug advanced.
Gikan ana, pislita lang ang napili nimo nga programa ug pag-sign up sa usa ka account aron ma-enroll. Tugutan ka sa maong prestihiyosong tunghaan nga makakuha og libreng access sa mga materyales sa matag kurso lakip na ang mga video ug balasahon. Mahimo sab kang mobayad og dugang bayronon aron makakuha og 'verified certificate of completion' nga mahimo nimong ilakip sa imong resume."
"Manghatag ang Cebu entury Plaza Hotel og 5 break-up paid leaves alang sa mga nasakitan ug gibiyaan nga mga empleyado niini. ""Dili lalim ang mabiyaan! At least maka tabang sa pag move-on,"" sumala pa sa post niini sa ilang Facebook page. Dugang pa nila, mao kini ang ilang pamaagi sa paghatag og bili sa ilang minahal nga mga empleyado."
"NEGROS ORIENTAL, GITAY-OG OG MAGNITUDE 6.9 EARTHQUAKE Karong adlawa niadtong 2012, gitay-og og magnitude 6.9 nga linog ang probinsya sa Negros Oriental mga 11:49 sa buntag. Nabati kini sa Dumaguete City, apan makita ang labing kadaot niini sa Guihulngan City, La Libertad, ug Jimalalud. Kaniadto, nag-isyu ang Philippine Institute of Volcanology and Seismology (PHIVOLCS) og level two nga tsunami warning, apan wala kini nanawagan og bisan unsang evacuation.  Dali nga nangbakwit ang mga residente sa Dumaguete ngadto sa lungsod sa Valencia tungod sa nikaylap nga tsunami scare -- nga komedyang gitawag nga ""Chona Mae."" Ang maong linog, nga hinungdan sa wala pa madiskubrehan kaniadto nga 'fault', nakapatay sa 51 ka mga tawo ug nakaangol sa mga usa ka gatos nga uban pa."
"91-ANYOS NGA LOLO, PATAY HUMAN MALIGSAN SA USA KA 10-WHEELER TRUCK Patay ang usa ka lolo human kini naligsan sa usa ka 10-wheeler truck sa Barangay 9 sa Tanjay City mga 8:35 sa buntag karong adlawa, Pebrero 5, 2023. Giila sa kapulisan ang biktima nga si Juanito Importante Gablas, 91 anyos, ug lumolupyo sa Roxas Street, Barangay Poblacion sa Pamplona. Samtang ang nagmaneho sa maong truck mao si Joenard Quizon Ledesma, 37 anyos, minyo, ug residente sa Banayo Nangka sa Bayawan City. Sumala pa sa inisyal nga imbestigasyon, naglakaw ang biktima gikan sa Tanjay City Public Market paingon sa pedestrian lane. Sa dihang motabok na unta kini sa dalan, aksidente kining nabanggaan ug naligsan ang ulo sa maong trak. Tungod niini, nakaangkon og grabeng kadaot sa ulo ang biktima hinungdan sa iyang hinanaling kamatayon. Gidala sa DRRMO personnel ang biktima ngadto sa Tanjay Urgent Care Clinic ug gideklarar nga dead on arrival (DOA) sa nag-atiman nga doktor. Samtang ang drayber, anaa na sa kustodiya sa Tanjay CPS alang sa tukmang disposisyon. Sa pagkakaron, nagpadayon pa ang imbestigasyon sa kapulisan bahin sa maong insidente."
"Usa ka dakong halas ang nakit-an sa Barangay Jilocon, San Jose sa Negros Oriental mga alas-2 sa hapon kagahapong adlawa, Pebrero 3, 2023. Dali kining gi-report ug girespondehan sa LDRRM Rescue Team, PNP San Jose ug MEMRO. Gi-turnover sab kini sa Amlan Zoo."
"USA KA TINDAHAN, MODAWAT OG SIBUYAS ISIP BAYAD Modawat og sibuyas isip bayad sa ilang mga piniling produkto ang Japan Home Center, usa ka sikat nga P88 store sa Pilipinas, sulod lamang sa usa ka adlaw. Ang maong promo hangtod lamang sa Pebrero 4 sa Panay Avenue branch duol sa Victoria Towers. Mahimong makapili ang mga mamalitay og hangtod sa tulo ka mga butang. Ang usa ka sibuyas, katumbas sab sa usa ka butang. Sumala pa sa maong tindahan, ilang idonar sa community pantry ang ilang nakolekta nga mga sibuyas."
"SU NAGPADAYON SA PAGDONAR SA ILANG MGA LIBRO LOOK: Nagpadayon ang Silliman University (SU) sa ilang programa sa pagdonar og mga libro nga SU Libro, diin nagsugod kini niadtong 2017. Sumala pa sa Silliman University Library, gidonar kini nga mga libro tungod sa ilang umalabot nga Library Transformation. Inay sila manghatag, sila ang nanawagan sa mga nagkalainlaing buhatan sa gobyerno nga hakuton ang mga libro unya iapod-iapod sa mga library sa mga public school, ilabi na kadtong anaa sa mga hilit nga lugar. Libre kini nga mga libro alang sa mga library sa ekswelahan ug kominidad ug dili alang sa personal nga paggamit. Sa pagkakaron, kapin 30 na ka mga recipients ang anaa sa pila sukad sa niaging semana. Sobra na sab kini sa gidaghanon sa mga libro nga magamit. Apan gisubli sa SU Library nga mopahibalo lang sila sa publiko kung aduna pa'y nabilin nga mga libro alang sa ubang mga benepisyaryo. Dugang pa nila, mahimong mopili ug mokuha og mga libro ang mga magtutudlo ug estudyante sa SU."
"Swerte nga nakuhaan sa usa ka astrophotographer sa Tuguegarao City sa Cagayan ang gitawag nga ""The Green Comet"" o Comet C/2022 E3 (ZTF) mga alas-3 sa kadlawaon karong adlawa, Pebrero 2, 2023."
"Mao kini ang hulagway sa central market nga giila sab isip ""rice bowl"" sa Siaton sa Negros Oriental niadtong 1971"
"AIRASIA NAGTANYAG OG P22 NGA PLITE PAINGON SA JAPAN Nagtanyag ang AirAsia Philippines og P22 nga one-way base fare ngadto sa Tokyo isip parte sa ilang 2.2 Red Hot Sale. Niadtong Miyerkules, gianunsyo sa AirAsia nga ilang giabrihan ang pagbiyahe gikan sa Manila ngadto sa Tokyo pinaagi sa ruta sa Narita, diin panahon sab kini sa mga kapistahan sa Japan sa bulan sa Pebrero. Ang ubang international destinations nga nalakip sa sale mao ang Osaka, Taipei, Hong Kong, Bali, ug Kaohsiung. Samtang ang domestic destinations mao ang Caticlan, Tagbilaran, Bacolod, Cagayan, ug Iloilo. Hangtod Pebrero 5 ang pag-book sa maong sale, samtang aduna kini travel period hangtod Oktubre 11, 2023."
"
Gikihaan sa usa ka lalaki sa Singapore ang babayeng iyang naibgan kinsa kuno nang-""friendzone"" niya. Nangayo sa korte ang lalaking si K. Kawshigan og danyos nga SG$3 milyon (P124.4 milyon) sa iyang kanhing crush nga si Nora Tan tungod sa hilabihan kunong kadaot, depresyon, ug trauma nga gihatag niini sa iyang kinabuhi.  Nasakitan kuno pag-ayo si Kawshigan human nga amigo ra kuno ang tan-aw ni Tan kaniya.  Nagkaila ang duha niadtong 2016, apan nagsugod ang problema niadtong 2020 human giklaro sa babaye nga amigo ra sila ni Kawshigan, apan ang lalaki ni-insistir nga si Tan iya kunong ""closest friend."" Nisulay og distansya si Tan ni Kawshigan ug nangayo og boundaries ngadto sa lalaki. Apan inay mopalayo, nangbahad pa hinuon ang lalaki nga iyang kihaan si Tan tungod sa emotional trauma nga gihatag niini kaniya. Gitakda karong Pebrero 9 ang paghusay sa korte nunot sa kasong gipasaka ni Kawshigan batok sa iyang kanhing crush."
"NEGROS OCCIDENTAL GOV. LACSON, SULAYAN PAGDANI SI GOV. DEGAMO BAHIN SA PAGTUKOD SA NEGROS ISLAND REGION Gibutyag ni Negros Occidental Gov. Eugenio Jose Lacson niadtong Martes nga dili sayon para niya nga madani si Negros Oriental Gov. Roel Degamo nga mosuporta sa pagtukod sa Negros Island Region, diin lakip ang Siquijor, apan iya kunong sulayan. Gilaoman sila si Degamo ug Lacson niadtong Martes nga magtakda og petsa alang sa ilang panagkita. Tumong ni Lacson nga makigkita ni Degamo aron iyang sulayan kung mahimo bang mausob ang desisyon niini. Kaniadto, gipahibalo ni Degamo sa publiko nga supak siya sa pagtukod sa NIR. Giduso ni Lacson ug tanang representante sa Negros Occidental ug Oriental ug Siquijor ang pagtukod sa bag-ong rehiyo"
"Usa ka talagsaong kometa nga wala makita sa 50,000 ka tuig ang molabay sa Earth, mao kini ang ""The Green Comet"" o C/2022 E3 (ZTF). Ang peak niini karong Pebrero 1-2, 2023 human sa pagsalop sa adlaw ug sa dili pa mosubang ang adlaw."
"LIBOAN KA MGA TAMBAN, NAANOD SA BAYBAYON SA HINOBA-AN Nidagsa sa baybayon ang mga residente sa Purok 5 Taliptipon, Culipapa, Hinoba-an niadtong Biyernes sa gabii, Enero 27, human liboan ka mga 'herring' o tamban ang naanod sa maong baybayon. Nakakolekta og mga balde nga puno sa isda ang mga nalipay nga lumolupyo sa naasoy nga lugar."
"SILLIMAN UNIVERSITY, GIILA ISIP NO. 1 SCHOOL SA NURSING EXAM Nag-una ang Silliman University (SU) sa lista sa mga nag-unang eskwelahan alang sa November 2022 Nurse Licensure Examination (NLE) nga aduna'y 100% passing rate. Tungod niini, nakadawat og pag-ila ang SU gikan sa Professional Regulation Commission (PRC). Gidawat ni Dr. Theresa A. Guino-o, SU College of Nursing dean, ang Certificate of Recognition gikan sa PRC sa usa ka oathtaking ceremony alang sa mga bag-ong rehistrado nga mga nurse niadtong Enero 22, 2023 sa Philippine International Convention Center (PICC), Pasay City. Usa sab ang SU sa 18 ka mga tunghaan nga nag-rank 1 sa lista sa Top-Performing Schools alang sa November 2022 NLE. Anaa sab tulo ka top-notchers ang SU kinsa ana sa rank 5th, 9th, ug 10th sa maong exam. Sa niaging tuig, mao ang ikapitong sunod-sunod nga tuig nga nakakuha ang SU ug 100% passing rate sa NLE. Ang SU mao ang Center of Excellence in Nursing Education nga gitudlo sa Commission on Higher Education."
"SALAGDOONG BEACH SA SIQUIJOR, ABLIHAN NA SA PUBLIKO HUMAN ANG DUL-AN 3 KA TUIG Sa pipila ka bulan, abrihan na alang sa publiko ang Salagdoong Beach, usa sa mga sikat nga tourist attractions sa probinsya sa Siquijor. Mao kini ang gibutyag ni Governor Jake Vicente S. Villa sa Siquijor sa usa ka video diin aduna'y sneak peek sa maong beach. Mahinumduman nga gisira og dul-an 3 ka tuig ang Salagdoong Beach tungod sa pandemya sa #COVID19."
"PULIS, GIDUNGGAB PATAY SA AMLAN Patay ang usa ka pulis human kini gidunggab sa Barangay Silab sa lungsod sa Amlan ganinang kadlawon, Enero 29, 2023. Giila ang biktima nga si P/SSgt. Rolando Palic, kinsa nagpuyo sa naasoy nga barangay ug nakadestino sa Amlan PNP. Ang suspek giila sa kapulisan nga si Jason Cadiente Ulpos, lumulupyo sab sa maong dapit. Nadala pa sa tambalanaan si Palic apan nakabsan kini sa iyang kinabuhi human ang pipila ka oras, matud sa imbestigador sa insidente nga si P/CMSgt. Nodielon Dagodog. Padayon pa ang hot pursuit operation sa Amlan PNP aron madakpan ang suspek."
"PCHC: MGA TSEKE KINAHANGLANG ADUNAY FULL NUMERIC ISSUE DATES SUGOD SA MAYO Nagpahinumdom sa publiko ang Philippine Clearing House Corporation (PCHC) nga dili na dawaton sugod karong Mayo kadtong mga tseke nga aduna'y issue date nga gisulat sa alphanumeric format, gawas sa mga pinili nga kaso. Base sa Memorandum Circular 3738 niadtong Enero 17, nagpahinumdom ang PCHC sa mga clearing participants nga kinahanglang aduna'y  full numeric issue date ang mga tseke sugod sa Mayo 1, ug dawaton lang kadtong mga alphanumeric issue dates hangtod Abril 30. Niadtong 2018, gimando sa PCHC nga basahon sa clearing banks ang mga petsa nga gisulat sa numeric format sa month-day-year sequence, nagpasabot nga kadtong mga tseke sa gipetsahan og Enero 24, 2024 kinahanglang 01/24/2023."
"GINABOT SA DUMAGUETE.  Dili na kinahanglan pa nga mobiyahe og Cebu aron makatilaw sa lamian nga ginabot, tungod kay kini ania na sa Dumaguete! Sa presyo nga P40, makapalit na ka sa maong ginabot nga anaa makita dapit sa St. Paul University Dumaguete sa Barangay Bantayan."
"Gitay-og sa usa ka magnitude 3.2 nga linog ang pipila ka lugar sa Negros Oriental pasado alas-3 karong Huwebes sa hapon, Enero 26, 2023. Sumala pa sa Phivolcs, gisuta niini ang epicenter kon tinubdan sa maong linog dapit sa lungsod sa Siaton.  Nabati ang Intensity II nga pagtay-og sa lungsod sa Sibulan.  Hinuon, walay kadaot ug aftershocks nga gitan-aw nga posibleng motumaw tungod sa naasoy nga linog. Beshie, nakabati ba pud ka sa linog karong hapon? "
"EKONOMIYA SA PILIPINAS NISAKA NGADTO SA 7.6% NIADTONG 2022 Paspas nga nisaka ang ekonomiya sa Pilipinas nga gipaabot niadtong 2022, kini human nisaka ngadto sa 7.2% ang gross domestic product (GDP) sa fourth quarter niini. Base kini sa pasiuna nga datos nga gipagawas sa gobyerno niadtong Huwebes, Enero 26, 2023. Ang 7.6% nga pagsaka sa GDP alang sa maong tuig, nilapas sa 6.5-7.5% nga target nga gitakda sa economic managers, ug ang forecast sa median analyst nga 6.8%. Usa sab kini sa labing paspas nga pagsaka sa GDP sa tibuok kalibutang, sumala pa sa National Economic and Development Authority (NEDA)."
"Walay klase karon sa mga mosunod nga lugar sa Negros Oriental karong Huwebes, Enero 26, 2023, tungod sa pag-ulan sa probinsya nga dala sa low-pressure area ug shear line:"
"PATAYNG LAWAS SA LALAKI, NAKIT-AN SA USA KA PAYAG SA DUMAGUETE Usa ka patay nga lawas ang nakit-an sa Purok Kanangkaan, Bajumpandan sa dakbayan sa Dumaguete karong adlawa, Enero 25, 2023. Giila sa kapulisan ang biktima nga si Jay-R Kadusale, 29 anyos, ug lumolupyo sa naasoy nga lugar. Dali nga niresponde ang kapulisan sa crime scene human sila makadawat og report bahin niini ug nakit-an ang patay nga lawas sa biktima sulod sa usa ka payag. Sa pagkakaron, padayon pa ang imbestigasyon sa kapulisan sa maong insidente."
"44 KA MIYEMBRO SA SAF, NAPATAY SA ENGKWENTRO SA MINDANAO Karong adlawa niadtong 2015, nahitabo ang Mamasapano massacre diin namatay ang 44 ka mga miyembro sa SAF."
"JOLLIBEE BRANDS, NALAKIP SA MGA PINAKAPABORITONG RESTAURANT CHAINS SA U.S. Nalakip sa lista sa America's Favorite Restaurant Chains alang sa 2023 ang Jollibee, Chowking, Smashburger ug The Coffee Bean and Tea Leaf (CBTL). Sumala pa sa news magazine nga Newsweek ug data firm nga Statista. Sa usa ka pahayag, niingon ang Jollibee Foods Corp nga gideterminar ang 2023 ranking base sa resulta sa usa ka independent survey sa kapin 4,000 ka mga kustomer ug empleyado sa United States. Gipapili ang mga respondent kung unsa nga mga restaurant ang ilang irekomenda sa 3 cuisines ug 13 dish categories. Ang 3 ethnic cuisines mao ang Chinese, Italian ug Tex-Mex samtang lakip sa 13 dish categories ang BBQ, burgers, chicken, coffee/tea/baked goods, ice cream/frozen yogurt, juice ug smoothies, noodles ug ramen, pizza, sandwiches, seafood, soup, steak, ug Sushi, matod pa sa JFC. Napili ang Jollibee sa chicken category, Smashburger sa burgers, CBTL sa tea ug coffee, ug Chowking alang sa Chinese cuisine category. Ilalom sa Jollibee Group umbrella ang 4 ka mga brands. Nakuha sa JFC ang CBTL niadtong 2018. Niadtong Agosto 2022, ang piniritong manok nga mas giilang Chickenjoy sa maong homegrown brand ang giila sab isip ""best fried chicken chain in America"" sa usa ka food website nga Eater."
"CEBU PACIFIC NAGTANYAG OG P88 NGA PLITE HANGTOD JAN. 23 Nagtanyag ang Cebu Pacific og P88 nga plite hangtod sa Enero 23 sa mga pili nga domestic ug internasyonal nga rota sa pagsaulog sa Chinese New Year. Ilalom sa maong seat sale, mahimong makabiyahe sa nagkalain-laing destinasyon. Gikan sa Manila, mahimong makaadto sa Bacolod, Boracay, Bohol, Puerto Prinsesa, Siargao, ug uban pa. Samtang lakip sa international spots mao ang Tokyo, Taipei, Osaka, Hong Kong, Bali, Bangkok, Dubai, ug uban pa. Aduna kini travel period gikan sa Setyembre 1 hangtod sa Disyembre 31, 2023."
"
Unsa man ang mahimong kapalaran sa imong love life karong Year of the Rabbit? Single pa ba gihapon ka? Magkauyab na ba ka? Magminyo na ba? Sayri dinhi sa imong Chinese romance horoscope!"
"USA KA TALAGSAONG GREEN COMET, MOLABAY SA EARTH KARONG FEB. 1 Usa ka talagsaong berde nga kometa ang molabay sa Earth karong Pebrero 1, 2023. Ulahi kining nakit-an mga 50,000 ka tuig na ang nilabay. Ang posibilidad nga makakita ang usa ka tawo og kometa nagdepende sa pipila ka mga sirkumstansya, lakip na ang lokasyon ug light pollution gikan sa natural ug hinimo sa tawo nga mga tinubdan."
"PH MO-IMPORT OF 450,000 MT SA KALAMAY ALANG SA 2023 Nag-andam na ang Sugar Regulatory Administration (SRA) aron sa pag-import og 450,000 metric tons nga kalamay karong tuiga. Mao kini ang gibutyag sa mga opisyales niadtong Miyerkules, Enero 18, 2023. Sumala pa ni SRA Board Member Pablo Luis Azcona nga bisan paman sa taas nga lebel sa produksyon sa lokal nga kalamay, dili gihapon kini kaigo aron masustentuhan ang lokal nga panginahanglan. Mas taas ang gidaghanon nga ma-import kung itandi sa kinatibuk-ang na-import niadtong 2022, diin naka-import lamang ang nasud og 350,000 metric tons nga duha ka order sa kalamay. Dugang pa sa SRA, ganahan sila nga aduna'y buffer stock ang nasud nga kaigo sulod sa duha ka bulan."
"PINAKAGULANG NGA TAWO SA KALIBUTAN, NAMATAY NA SA EDAD NGA 118 Namatay na ang French nga madre nga si Lucile Randon, kinsa giila nga pinakagulang nga tawo sa kalibutan, sa edad nga 118. Mao kini ang gibutyag sa tigpamaba sa Saint-Catherine-Labour nursing home nga si David Tavella niadtong Martes, Enero 17, 2023. Natawo si Randon, kinsa mas nailhan nga Sister Andre, niadtong Pebrero 11, 1904 sa France. Sumala pa ni Tavella, namatay si Randon sa iyang pagkatulog sa nursing home sa Toulon."
"AIRASIA NAGTANYAG OG P71 NGA PLITE HANGTOD SA ENERO 29 Nagtanyag ang AirAsia og seat sale nga P71 hangtod sa Enero 29, 2023. Ilalom sa maong promo, mahimo nakang mobiyahe sa nga local spots sa Pilipinas sama sa Cebu, Kalibo, ug Iloilo gikan sa Manila. Samtang gikan sa Cebu, mahimo kang mobiyahe sa mga domestic destinations sama sa Caticlan, Cagayan de Oro, ug Davao. Ang booking period gikan sa Enero 16-29, samtang ang travel period gikan sa Enero 16 hangtod sa Hulyo 31. Mahimong mo-sign up alang sa usa ka membership sa AirAsia Super App gamit ang imong mobile phone ug paghimo og account pinaagi sa Gmail. Gikan niana, mahimong magsugod na sa pag-book sa imong biyahe."
"DOMESTIC AIRLINES PAUBSAN ANG PLITE KARONG PEBRERO Gikompirmar sa domestic airlines nga Philippine Airlines, Cebu Pacific ug AirAsia Philippines nga ilang paubsan ang plite sa Pebrero subay sa mando nga minusan ang fuel surcharge alang sa maong bulan."
"BATAN-ON, PATAY HUMAN NASUYOP SA TAMBURONG SA PAMPLONA Usa ka batan-on ang namatay human nasuyop sa tamburong ug nalumos sa Sta. Agueda, Pamplona niadtong Dominggo, Enero 15, 2023. Giila ang biktima nga si John Jameson Sarte, 18 anyos, ug lumolupyo sa Upper Buntis, Bacong. Sumala pa sa report sa MDRRMO sa Pamplona, naligo sa maong suba ang grupo ni Sarte. Wala damha sa biktima nga naglangoy siya duol sa tamburong diin aduna'y daghang bato ug kahoy nga nakabara sa lungag niini. Gisuyop sa tubig ang biktima ug nisulay paglangoy apan napakyas kini tungod sa kakusog sa tubig. Nadugayan pagkuha ang biktima. Nangita sab og mga pamaagi ang mga awtoridad aron makuha ang lawas ni Sarte. Pagkuha sa lawas sa biktima, gisulayan pa kini pag-revive ug gidala sa usa ka klinika apan gideklara kining patay na."
"PINASKUHAN ALANG SA 34K KA SENIOR CITIZEN, PWD, UG PAMILYANG KABUS SA DUMAGUETE, I-APOD-APOD KARONG SEMANA Iapod-apod na ang Handog Pamasko alang sa 30 ka barangay sa dakbayan sa Dumaguete karong Enero 18 (Miyerkules) ug Enero 19 (Huwebes). Gipagawas sa City Social Welfare and Development Office ang schedule sa pag-apod-apod niini human makompleto ang pag-verify sa 34,200 ka mga benepisyaryo. Gibuyag ni Mayor Felipe Remollo nga nigahin ang City Government og P17.1 milyon nga pondo alang sa maong programa."
"PBBM: PILIPINAS KINAHANGLAN NANG MOANGKAT OG SIBUYAS TUNGOD KAY KULANG ANG LOKAL NGA ANI Gibutyag ni President Ferdinand Marcos Jr. niadtong Dominggo nga napugos ang gobyerno sa Pilipinas sa pag-import og sibuyas tungod sa kakulangon sa lokal nga suplay ug taas nga demand niini. Bag-ohay lamang, gianunsyo sa agricultural department nga mopatuman sila og ""calibrated  importation"" sa mga sibuyas bisan paman sa umalabot nga pag-ani. Ang maba nga suplay niini mao'y hinungdan sa pagsaka sa presyo sa mga utanon sa mga niaging semana. Apan pipila ka mga grupo ang nipadayag sa ilang kabalaka nga ang pag-import mahimong makaapekto sa mga lokal nga mag-uuma sa sibuyas. Gisubli ni Marcos, mopatuman ang iyang administrasyon og mga estratehiya aron pagdugang sa lokal nga produksyon sa sibuyas ug kalamay, aron mawala ang panginahanglan sa pag-import nga makapasaka sa risgo sa inflation sa nasud."
"MAULANON NGA WEEKEND, GILAOMAN TUNGOD SA LPA Magpadayon ang pag-ulan sa pipila ka parte sa nasud karong weekend tungod sa low pressure area (LPA) ug northeast monsoon o amihan. Mao kini ang gibutyag sa PAGASA karong adlawa, Enero 14, 2023. Sumala pa sa weather state bureau, anaa ang LPA sa baybayon sa Lanuza, Surigao del Sur mga alas-3 sa kadlawon. Magdala kini og katag-katag ngadto sa lapad nga pag-ulan ug pagdalugdog sa Bicol Region, Eastern Visayas, Dinagat Islands, ug Surigao del Norte. Matod kini sa gipagawas nga 24-hour weather bulletin sa maong ahensya mga alas-4 sa kadlawon karong adlawa. Dugang pa nila, gilaoman nga makasinati og katag-katag nga pag-ulan ug pagdalugdog ang Calabarzon, Mimaropa, ug ubang parte sa Visayas ug Mindanao tungod sa LPA."
Mga hulagway sa usa ka batang babayi nga nakakuha sa kasingkasing sa mga netizens diin nag-costume kini og Sto. Niño. 
"Bes, kung ikaw ang pangutan-on, malas ba ang #FridayThe13th? Giingong malas ang 13 tungod nagsunod kini sa number 12, nga gikonsiderar isip ""complete number"" -- sama sa 12 ka bulan sa usa ka tuig, 12 ka signs sa zodiac, 12 ka gods sa Olympus, ug 12 ka apostoles ni Jesus."
"Pipila ka tindahan sa Dao Public Market sa Tagbilaran City, Bohol ang nag-promo pinaagi sa pagbayad sa GCash, sama sa P1 kada itlog ug P20 kada kilo sa bugas."
Girampa ni Celeste Cortesi ang iyang national costume atol sa preliminary competition sa #71stMissUniverse.
"BALAUDNON PAGBALIK SA NEGROS ISLAND REGION, GIAPRUBAHAN NA SA USA KA PANEL SA KAMARA Giaprobahan sa House committee sa local government niadtong Martes ang usa ka substitute bill nga maghimo sa Negros Island Region. Ilalom sa maong proposal, maglangkob sa usa ka rehiyon ang Negros Occidental, Negros Oriental ug Siquijor. Sumala pa ni Negros Occidental sixth district Rep. Mercedes Alvarez, gipadayag kaniadto nila ni Siquijor Gov. Jake Vincent Villa ug Siquijor Rep. Zaldy Villa sa atubangan sa technical working group sa House panel ang paglakip sa Siquijor sa rehiyon. Gibutyag ni Negros Occidental Gov. Eugenio Jose Lacson nga plano niya nga makigkita ni Negros Oriental Gov. Roel Degamo sunod semana aron hisgutan ang gisugyot nga paghiusa sa duha ka probinsya. Una ng gipahayag ni Degamo ang iyang pagsupak sa paghimo sa maong rehiyon, tungod sa giingong ""cultural differences” tali sa duha ka probinsya sa Negros. Matod pa ni Alvarez nga wala'y nadawat ang House panel og position paper gikan ni Degamo. Sa dihang gipangutana si Alvarez kung ang pagsupak ni Degamo mahimo bang makahunong sa paghimo sa rehiyon, gitubag kini niya nga anaa sa Kongreso ang pag-aprobar sa maong balaudnon. Gihimo ang Negros Island Region ilalom sa executive order ni kanhi presidente Benigno Aquino III niadtong 2015.  Apan giwagtang kini sigon sa mando ni kanhi presidente Rodrigo Duterte niadtong 2017 tungod sa kakulangon sa budget alang sa maong rehiyon #NewsBite | with reports from The Philippine Star"
Girampa ni Celeste Cortesi ang iyang evening gown atol sa preliminary competition sa #71stMissUniverse. Si Cortesi ang pambato sa Pilipinas sa maong pageant.
"COVID-19 EMERGENCY, POSIBLENG MATAPOS NA KARONG 2023, MATUD PA SA WHO Gipanan-aw sa World Health Organization (WHO) ang pagtangtang sa deklarasyon sa sakit nga Covid-19 isip public health emergency karong tuiga. Mao kini ang gibutyag sa usa ka opisyal niadtong Miyerkules, Enero 11, 2023. Gideklarar sa WHO ang kaniadto novel coronavirus outbreak isip public health emergency nga aduna'y International concern niadtong Enero 30, 2020, ug gideklarar isip pandemya niadtong Marso 11 sa naasoy nga tuig. Gisubli ni Kerkhove nga bisan paman sa nagpadayong viral transmission sa tibuok kalibutan, aduna na'y mga gamit ang tanang nasud aron madumala ang grabe nga mga kaso sa sakit ug kamatayon."
"AMPING GIHAPON SA ULAN, BESHIE! Giisa sa PAGASA ang ORANGE RAINFALL WARNING sa Negros Oriental ug Siquijor karong adlawa, Enero 12, 2023, tungod sa walay hunong nga pag-ulan nga dala sa low-pressure area (LPA) ug shear line.  Tungod niini, gipahimangnuan ang tanang mga Negrense ug Siquijodnon nga magmatngon gihapon sa mga posibleng flash flood o landslide. "
"Beshie, ania ang mga emergency numbers alang sa mga lokal nga awtoridad ning dakbayan sa Dumaguete. Karong walay hunong ang pag-ulan, save these digits in case of emergency. Amping!"
"Suspendido na ang klase sa tanang lebel sa tanang pampubliko ug pribadong eskuwelahan sa tibuok DUMAGUETE CITY karong Huwebes, Enero 12, 2023. Kini tungod gihapon sa walay hunong nga pag-ulan nga dala sa low-pressure area ug shear line. Ang maong pagsuspenso, gimando ni Mayor Felipe Remollo kagabii, Enero 11."
"Gisuspinde na ang klase sa tanang lebel sa tanang pampubliko ug pribadong tunghaan sa tibuok Negros Oriental karong Huwebes, Enero 12, 2023, taliwala sa walay hunong nga pag-ulan nga dala sa low-pressure area ug shear line. Kini sigon sa anunsyo ni Gov. Roel Degamo sa iyang Facebook page karong gabii, Enero 11, 2023.  Magpabiling suspendido ang mga klase ""until further notice,"" o kun dunay laing anunsyo pagpabalik sa klase sa mga mosunod nga adlaw. "
"DOBLE AMPING SA ULAN, BESHIE! Giisa na sa PAGASA ang kinatas-an nga RED RAINFALL WARNING sa Negros Oriental karong gabii, Enero 11, 2023, tungod sa padayon nga pag-ulan nga dala sa low-pressure area (LPA) ug shear line. Tungod niini, gipahimangnuan ang tanan nga magmatngon sa seryosong pagbaha ug pagdahili sa yuta kun landslide, ilabi na sa mga nagpuyo sa mga bukirang lugar. Gawas sa Negros Oriental, gipaubos na sab sa red rainfall warning ang mga lalawigan sa Eastern Samar, Samar, Biliran, ug Leyte."
Gipaubos na sa PAGASA ang tibuok Negros Oriental sa ORANGE RAINFALL WARNING tungod sa epekto sa low-pressure area ug shear line. Gipahimangno ang tanan nga magmatngon sa posibleng kalit nga pagbaha ug landslides kun pagdahili sa yuta tungod sa kusog ug walay hunojg nga pag-ulan. Gipaubos sab sa orange rainfall warning ang amihanang Sugbo ug Southern Leyte.
"SIDLAKAN DANCE COMPANY SA NEGOR, MOSALMOT SA FIDAF BRAZIL WORLD CHAMPIONSHIP 2023 Ang Sidlakan Dance Company (SDC) mao ang opisyal nga delegado sa Pilipinas alang sa 19th Nova Prata International Folk Festival, FIDAF Brazil World Championship 2023 sa Brazil karong Setyembre. Sila ang bugtong representante sa Pilipinas ug makigkompetensya sa 9 ka nagkalain-laing mga nasud alang sa world championship title. Ang SDC mao ang nakakuha sa World Grand Champion award atol sa 2018 IYF International Cultural Dance Festival and Championship sa South Korea. Niadtong 2019, girepresentar nila ang Pilipinas sa 2019 Horticultural Exposition sa Beijing China nga gitawag isip Flower Festival of the World. Gilangkuban ang delagado sa mga estudyante ug mga average-earning nga mga indibidwal nga aduna'y paglaom nga mapasigarbuhon nga ipataas ang bandila sa Pilipinas.  Nanghinaot sila nga makapangayo og pinansyal nga suporta aron makatabang sa ilang airfare expenses. Bisan pila nga kantidad, dako na kaayo og tabang nila. Mahimong i-contact si Vic Nocete. Bes, atong suportahan ang SDC! ❤️"
"
Giisa sa PAGASA ang yellow heavy rainfall warning sa mga lalawigan sa Siquijor ug Negros Oriental, lakip na ang Dumaguete City,  Kini tungod gihapon sa kusog nga pag-ulan nga dala sa shear line ug sa low-pressure area (LPA) nga anaa sa sidlakang bahin sa Mindanao.  Tungod niini, gipahimangno ang mga lumolupyo sa maong mga dapit nga magmatngon sa posibleng flashflood kun kalit nga pagbaha ug mga landslide kun pagdahili sa yuta, ilabi na sa mga bukirang lugar. "
"LPA, SHEAR LINE MAGDALA OG PAG-ULAN SA KABISAY-AN Sa mosunod nga 24 ka oras, magdala ang Low Pressure Area (LPA) ug Shear Line og kasarangan ngadto sa kusog nga pag-ulan sa Eastern Visayas, Central Visayas, Zamboanga Peninsula, Dinagat Islands, Surigao del Norte ug Surigao del Sur. Samtang, aduna'y hinay ngadto sa kasarangan ug usahay kusog nga pag-ulan BARMM, Northern Mindanao, Bicol Region ug ubang bahin sa Caraga ug Visayas. Gibantayan karon ang usa ka LPA nga anaa sa gibanabanang 575 km sa silangang bahin sa Surigao City, Surigao del Norte mga alas-10 sa buntag karong adlawa, Enero 11, 2023. Aduna kini posibilidad nga mahimong tropical depression sulod sa mosunod nga 24 ka oras. "
"Gilugwayan sa Miss Universe Philippines ang deadline sa aplikasyon alang sa maong pageant karong 2023. Gianunsyo sa organisasyon nga mahimong mosumite sa mga aplikasyon hangtod 11:59pm sa Pebrero 5. Kaniadto, gitakda sa Miss Universe Philippines ang deadline sa mga aplikasyon sa 11:59pm sa Enero 29. Gibag-o sab ang pipila ka mga requirements sa Miss Universe Organization aron tugutan nga makaapil sa internasyonal nga kompetisyon ang mga inahan ug kadtong mga minyo na. Ang modaog sa pageants sa 2023 mao'y mosunod ni Celeste Cortesi, kinsa gitakda nga mosalmot sa 71st Miss Universe sa New Orleans, Louisiana sa United States karong Enero 14 (Enero 15 sa Pilipinas)."
"LPA MAGPAULAN SA NEGROS ORIENTAL UG KABISAY-AN Gibantayan ang usa ka low pressure area (LPA) nga anaa sa 425 km sa silangang bahin sa Hinatuan, Surigao del Sur mga alas-10 sa buntag karong adlawa, ug aduna'y posibilidad nga mahimong tropical depression sulod sa 24 ka oras. Base kini sa datos nga gipagawas sa DOST-PAGASA mga alas-11 sa buntag karong adlawa, Enero 10, 2023. Magdala ang LPA og kasarangan ngadto sa kusog nga pag-ulan sa Sorsogon, Masbate, Eastern Visayas, Dinagat Islands, Surigao del Norte, Surigao del Sur, ug Agusan del Norte. Samtang, aduna'y hinay ngadto sa kasarangan ug usahay kusog nga pag-ulan ang masinati sa Agusan del Sur, Davao Region, Northern Mindanao, ug ubang bahin sa Bicol Region ug Visayas. Tungod sa maong kondisyon, posible nga aduna'y pagbaha ug pagdahili sa yuta tungod sa ulan, ilabi na sa mga lugar nga delikado sa maong mga panghitabo."
"USA KA LANGYAW, GIINGONG GIATAKE SA LAING 3 KA MGA LANGYAW Usa ka langyaw ang giingong giatake sa laing tulo ka mga langyaw mga alas-10 sa gabii niadtong Biyernes, Enero 6, 2023. Giila ang biktima nga si James Daniel Mostyn, 58 anyos, minyo, ug lumolupyo sa Sitio Hawa sa Pob. Dist. 2 sa Dauin. Samtang ang mga suspek mao sila si Mark Higgins, usa ka British national, Johnston Shannon Christopher, 45 anyos, usa ka American national, ug Jerry Lukanniuk, 64 anyos. Bag-ohay lamang, usa ka Day Stuart Ian, 46 anyos, ang gipagawas nga wala'y kaso. Atol sa inisyal nga imbestigasyon, wala'y mga passport ang upat ka mga langyaw. Sumala pa sa report, nisulod ang upat ka mga langyaw sa lugar sa biktima pinaagi sa pagsaka sa gate diin nagsinggit sila ug nagpangita sa biktima. Matod pa sa saksi, giatake ni Higgins ang biktima sa main door nga niresulta sa pagkasamad niini sa ulo. Giingong nagpabuto og pusil si Lukanniuk samtang nakigbugno ang biktima nila ni Higgins ug Christopher nga niresulta sab sa pagkasamad sa ilang mga nawong. Narekober sa crime scene ang duha ka brass knucles ug giingong gipanag-iya ni Christopher. Nakuha sab ang usa ka caliber 45 pistol nga aduna'y buhi nga bala ug giingong gipanag-iya ni Lukanniuk. Gidala sa NOPH aron matambalan sila si Higgins ug Christophers, samtang anaa na sa kustodiya sa Dauin Police Station si Lukanniuk. Padayon pang giimbestigahan sa kapulisan ang motibo sa maong panghitabo."
"
Patay ang usa ka babaye sa lungsod sa Amlan human siya gitigbas og makadaghan samtang naglakaw sa dalan kagabii, Enero 9, 2023. Giila sa kapulisan ang biktima nga si Suet Rubio Barete, 25 anyos, minyo, nagpuyo sa Sitio Kang-atid sa Barangay Silab sa naasoy nga lungsod. Sumala pa sa report sa Amlan PNP, pauli na unta si Barete human siya nangumpra sa dihang gibanhigan kini sa wala pa mailhing mamumuno. Gitigbas sa suspek si Barete og makadaghan sa lain-laing bahin sa lawas niini. Dead on the spot ang biktima. Padayon pang giimbestigaran sa kapulisan sa Amlan ang maong linuog nga krimen. "
"Sa pagsulod sa bag-ong tuig, aduna sab mga bag-ong pangalan sa mga bagyo nga gikabalak-ang mosulod sa nasud karong 2023."
"TROUGH SA LPA MAGDALA OG PAG-ULAN SA VISAYAS, MINDANAO Gilaoman nga magdala og pag-ulan sa pipila ka bahin sa Visayas ug Mindanao ang trough sa low pressure area (LPA) karong Lunes, Enero 9, 2022. Sumala pa sa PAGASA, posibleng masinati sa Visayas, Mindanao, Bicol Region, ug sa habagatang bahin sa Palawan apil na ang Kalayaan Islands ang madag-umon nga kalangitan uban sa katag-katag nga pag-ulan ug pagdalugdog tungod sa LPA. Mahimong aduna'y pagbaha o pagdahili sa yuta tungod sa kasarangan ngadto sa kusog nga pag-ulan sa naasoy nga mga lugar."
"Sunog niulbo sa usa ka residential area dapit sa Jose Pro Teves (Cervantes) Street, Barangay 8, Dumaguete City karong gabii, Enero 7, 2023. Matud pa sa kabumberohan, duha ka balay ang naigo sa maong sunog ug napalong na kini."
"BES, NANGITA KA'G TRABAHO?  Mao kini ang mga in-demand nga trabaho nga pwede nimong sudlan sa Pilipinas."
"2023 MAAYONG TUIG ALANG SA GUGMA UG PAGPANGANAK, MATUD SA USA KA FENG SHUI EXPERT Gibutyag ni Feng Shui master Marites Allen nga mas swerte ang 2023 kung itandi sa niaging tuig, ilabi na kung kabahin sa kasingkasing. Sumala pa ni Allen, Year of the Water Rabbit ug ""Center Star of the Year"" ang 2023 nga nagpasabot nga maayo kining tuig alang sa gugma. Gisubli ni Allen nga tungod Year of the Water Rabbit ang 2023, maayo sab kini nga tuig aron sa pagpanganak. Samtang, nipahimangno sab si Allen sa mga gipanganak sa Year of the Rat ug Rooster nga mahimong magmatngon bahin sa mga sex scandals."
"GRADUATE SA COSCA, TOP 5 SA DECEMBER 2022 RADTECH BOARD EXAM Nalakip si Jose Nico Ramaila Maicom sa mga topnotchers sa December 2022 Radiologic Technologist Licensure Examination (RTLE). Si Maicom, kinsa nigradwar sa Colegio de Sta. Catalina de Alejandria, nakakuha og 89% passing rate sa RTLE. Gipagawas sa Professional Regulation Commission (PRC) ang resulta sa maong exam niadtong Enero 5, 2023."
"INDIAN RESTAURANT SA DGTE, NAGSIRA OG 3 KA ADLAW TUNGOD SA KRISIS SA SIBUYAS Tulo ka adlaw nga nagsira ang Roti Boss Curry House Restaurant sa Dumaguete tungod sa kakulang sa sibuyas sa dakbayan. Sirado ang maong Indian Restaurant niadtong Enero 4-6 ug mobalik sila pag-abri karong Sabado, Enero 7, 2023. Niadtong Disyembre, nikabat na og kapin ₱450 ang presyo kada kilo sa sibuyas sa merkado ning dakbayan."
"INFLATION RATE NISAKA NGADTO SA 8.1% NIADTONG DISYEMBRE 2022 Mas paspas nga nisaka ang inflation rate sa nasud niadtong Disyembre sa niaging tuig tungod sa mas taas nga presyo sa pinili nga mga pagkaon sama sa sibuyas ug uban pang mga utan. Mao kini ang gibutyag sa Philippine Statistics Authority (PSA) niadtong Huwebes, Enero 5, 2023. Nisaka ang consumer price index ngadto sa 8.1%, mas paspas sa 8% sa niaging bulan ug pinakataas sukad niadtong Nobyembre 2008. Anaa sa 10.2% ang inflation sa pagkaon ug non-alcoholic beverages niadtong Disyembre gikan sa 10% niadtong Nobyembre, samtang ang kinatibuk-ang food inflation sa national level nisaka ngadto sa 10.6% gikan sa 10.3% sa niaging bulan. Aduna'y ""substantial"" nga kontribusyon ang sibuyas sa inflation sa niaging bulan human ang presyo niini nisaka ngadtonsa P700 kada kilo."
"CEBU PACIFIC NAGTANYAG OG P1 NGA PLITE SA LOCAL, INT'L FLIGHTS Nagtanyag ang Cebu Pacific og seat sale promos gikan Manila paingon sa lokal nga mga destinasyon ug vice versa nga ingon kaubos sa P1. Magamit ang promo hangtod sa Enero 6, diin pipila sa mga rota niini mao ang Bohol, Puerto Princesa, Coron, Zamboanga, ug Boracay, ug uban pa. Aduna sab internasyonal nga mga destinasyon sama sa Tokyo, Hong Kong, Dubai, Bali, Bangkok, ug uban pa sa susamang presyo. Ang maong promo aduna'y travel period nga gikan sa Pebrero 1 hangtod Mayo 31."
"LALAKI NGA NAG-PROPOSE SA IYANG GF, NIHANGYO NGA BAYARAN ANG KATUNGA SA ENGAGEMENT RING Usa ka lalaki sa Taiwan ang nakakuha og atensyon gikan sa online community human iyang gihangyo ang iyang fiance nga bayaran ang katunga sa iyang gihatag nga engagement ring. Gi-share sa babayi sa social media ang pag-propose sa iyang uyab diin gihatagan siya og diamond ring niini. Upat na katuig ang mag-uyab ang duha ug giklaro niya nga iyang girespeto ang iyang uyab sa pamatasan niini bahin sa kwarta. Sa dihang niuli na sila gikan sa marriage proposal, gipadayag sa lalaki ang tinuod nga kantidad sa singsing nga anaa sa P274,000 ug gihangyo ang babayi nga hatagan siya sa katunga niini. Gisubli sa lalaki nga alang sa duha ka tawo ang kaminyuon, ug tanan nga naa nila kinahanglang parehas nga bahinon. Wala kini nakamaayo sa ilang relasyon diin wala na nipadayag ang lalaki sa iyang ""cost-sharing"" plan, samtang ang babayi wala na nagsul-ob sa engagement ring. Pipila sab ka netizens sa online ang nagtambag sa babayi nga biyaan ang lalaki."
"Gi-share sa NASA ang usa ka hulagway sa Adlaw, samtang ni-transition kita ngadto sa 2023 nga nagtimaan sa bag-ong orbit sa Earth sa maong star. "
"Pipila ka BPI users ang nagreklamo nga nakuhaan kuno ang ilang available balance pinaagi sa ""0431 Debit Memo"" nga nigawas sa ilang account karong buntag, Jan. 4, 2023. Sa kadaghan sa nagreklamo, nag-trending sa Twitter sa Pilipinas ang ""0431 Debit Memo."" Sa opisyal nga pamahayag sa BPI sa Facebook page niini, nipasalig ang bangko nga gi-trabaho na nila ang pag-ayo sa maong problem"
"Usa ka pawikan ang napalgang patay sa kabaybayunan sa Barangay Tapon Norte B sa lungsod sa San Jose karong hapon (Jan. 3, 2023).  Sumala pa sa taho sa San Jose PNP, tulo ka adlaw nang patay ang maong lalaking pawikan sa dihang napalgan kini sa mga residente didto. Duna sad kini gibug-aton nga 80 kilogramos. Daling niresponde ang kapulisan ug mga sakop sa Bantay Dagat sa maong insidente.  Human niini, gilubong ra sab ang patayng lawas sa maong pawikan mga 15 metros ang gilay-on gikan sa baybay. "
"TRICYCLE DRIVER GIULI ANG NAKIT-ANG WALLET NGA ADUNA'Y KWARTA, IMPORTANTENG MGA DOKUMENTO Usa ka tricycle driver ang nitahan sa Bayawan City Police Station aron ihatod ang iyang nakit-ang wallet nga aduna'y sulod nga mga importanteng dokumento ug kwarta nga mobalor og P13,000. Gihatod ni Epifanio Dabis ang pitaka sa Police Station aron mauli kini sa tag-iya. Lumolupyo sa GK Village sa Barangay Villareal sa Bayawan City si Dabis. Nakuha na sa tag-iya ang wallet nga si Rolando Macapobre Jr. kinsa residente sa Purok Gemelina sa Barangay Villareal sa naasoy nga dakbayan. Dako sab ang pagpasalamat ni Macapobre ngadto ni Dabis sa pag-uli niini sa iyang pitaka."
Unang adlaw sa 2023 apan halos walay eroplano nga makitang galupad karon bisan asa sa Pilipinas human nga gi-“hold” ang mga flight sa Ninoy Aquino International Airport (NAIA) tungod sa “technical issues.”
"Nitaliwan na sa laing kalibutan ang kanhing Santo Papa nga si Pope Benedict XVI karong adlawa, Dec. 31, 2022, sa edad nga 95 anyos. Kini gikumpirmar sa Vatican City pinaagi sa usa ka pamahayag. Una nang gibutyag ni Pope Francis nga nagkagrabe ang kahimtang sa panglawas ni Pope Benedict XVI pipila ka adlaw lang ang nilabay. Gani, nihangyo pa si Pope Francis ngadto sa mga Katoliko nga mag-ampo alang sa kaayuhan sa kanhing Santo Papa. Nahimong Santo Papa si Pope Benedict XVI niadtong tuig 2005 human namatay si Pope John Paul II. Ni-resign siya sa pagka-Santo Papa niadtong 2013 tungod sa mga problema sa kahimsog, ug siya gipulihan karon sa kasamtangang Papa nga si Pope Francis. "
"GALLUP YEAREND SURVEY: PH PINAKAMALIPAYONG NASUD SA TIBUOK KALIBUTAN SA 2022 Ang Pilipinas mao ang pinakamalipayon nga nasud sa tibuok kalibutan sa 2022, sumala pa sa pinakabag-ong 2022 End of Year Survey sa Gallup International Association (GIA). Sa 34 ka nasud nga sakop sa maong survey, anaa sa top spot ang Pilipinas diin aduna kini net score nga 75%. Anaa sab ang Mexico, Malaysia, Afghanistan, ug Ecuador nga nikompleto sa top 5. Samtang 39% sa mga Pilipino ang malaumon nga mahimong mas maayo ang 2023 kesa sa 2022, 52% ang nag-ingon nga kini pareha lang. Anaa sab 5% ang nag-ingon nga mas grabe pa ang 2023 ug 4% ang wala pa kahibalo. Ang Nigeria ug Pakistan mao ang top 2 nga pinakamalaumon nga nasud sa kalibutan, uban sa Kazakhstan (#3), Pilipinas (#4), ug India (#5) nga nikompleto sa top 5."
"CONTRACTUAL, JOB ORDER WORKERS SA DGTE MAKADAWAT OG P3,000 ISIP GRATUITY PAY Makadawat og P3,000 matag usa ang mga kwalipikadong Contract of Service ug Job Order workers sa kagamhanang syudad sa Dumaguete. Giaprobahan kini ni Mayor Felipe Remollo subay sa Administrative Order No. 03 sa Office of the President ug ubos sa pagkaanaa sa pondo sa Local Government Unit. Ang paghatag sa maong gratuity pay anaa sa kinatibuk-ang P6 milyon alang sa kapin 1,500 ka mga kwalipikadong CO ug JO. Gisubli sab ni Mayor Remollo nga pagpakita kini og apresasyon sa kakugi ug pagkamaunongon sa pag-alagad sa maong mga trabahante. Ang gratuity pay nga P3,000, dugang kini sa 25 kilos nga rice subsidy nga ihatag human makompleto ang proseso ug laing 5 kilos nga bugas nga nahatag na isip personal gift sa mayor sa matag CO ug JO worker sa LGU-dumaguete."
"SOLON: DILI ANGAY MABALAKA ANG PUBLIKO KUNG DILI DAYON MAKAREHISTRO SA SIM CARDS Usa ka magbabalaod ang nipasalig sa publiko nga wala'y angay kabalak-an kung dili dayon makarehistro sa ilang subscriber identity module (SIM). Gisubli ni Kabayan Rep. Ron Salo nga aduna'y 180 ka adlaw alang sa maong aktibidad. Sumala pa ni Salo, kung makita sa gobyerno nga kinahanglang lugwayan ang 180-day period nga gipahayag sa Republic Act No. 11934 o SIM Registration Act, mahimo kini nilang i-extend. Gipahayag kini ni Salo human pipila ka mga tag-iya sa mobile phone ang naglisod sa pagrehistro sa ilang tagsa-tagsa ka mga SIM cards, diin daghan sab ang wala nakaabot sa registration site nga gihatag sa gobyerno ug telecommunication companies."
"MAGTIAYON NGA ADUNAY PAREHA NGA BIRTHDAY, GI-WELCOME ANG ILANG BABY SA ILANG ADLAW SAB NGA NATAWHAN Usa ka magtiayon nga aduna'y pareha nga birthday ang ni-welcome sa ilang anak sa ilang adlaw sab nga natawhan. Mao kini ang gi-share sa Huntsville Hospital for Women and Children sa Alabama sa social media niadtong Disyembre 20, 2022. Sumala pa sa maong medical institution, ang pagpanganak usa ka ""exciting time for any family."" Apan sa kaso nila ni Cassidy ug Dylan Scott, usa kini ka ""extra special because they all share the same birthday."" Dugang pa sa maong institusyon, ang maong kaso ""one in a 133,000 chance."""
"Usa ka swerte nga nipatad ang naka-jackpot sa kapin P114 milyon human sa pag-draw sa winning combination sa Mega Lotto 6/45 niadtong Biyernes, Disyembre 23."
"LALAKI NI-AMBAK GIKAN SA GISAKYANG BARKO Usa ka lalaki ang ni-ambak gikan sa gisakyang barko nga paingon unta sa Cagayan de Oro City sa kadlawon niadtong Sabado, Disyembre 24, 2022. Mao kini ang gikompirma sa Philippine Coast Guard sa Central Visayas. Nahitabo ang insidente samtang ang barko nga gikan sa pantalan sa Cebu City nagbiyahe sa kadagatan sa probinsya sa Siquijor. Sumala pa ni Ruby Jabaybay, usa sa mga pasahero sa Lite Ferry 19, gianunsyo sa kapitan nga kinahanglan nilang pangitaon ang usa ka lalaking pasahero sa dili pa sila mopadayon sa destinasyon. ""Ang barko nituyok tuyok una ug pipila ka oras sa dapit diin niambak ang lalaki aron pangitaon kini apan wa na gyud makit-i,"" sumala pa ni Jabaybay. Luwas nga naabot ang barko ug uban pang mga pasahero sa pantalan sa Cagayan de Oro mga alas-8 sa buntag sa naasoy nga adlaw."
"BUGNAW NGA PANAHON MASINATI SA PASKO Magpadayon ang bugnaw nga hangin dala sa kusog nga Northeast Monsoon o Amihan sa dakong bahin sa nasud hangtod sa adlaw sa Pasko. Gawas sa bugnaw nga panahon, magdala sab kini og madag-umon nga kalangitan ug pag-ulan nga hiniusang epekto sa Amihan ug Shear Line, diin pinakaapektado ang silangang bahin sa Luzon ug Visayas. Kinahanglang mag-andam sa posibleng kalit nga pagbaha ug pagdahili sa yuta."
"NEGOR SWIMMING TEAM NAKADAOG OG 8 GOLD MEDAL, 2 BRONZE MEDAL SA BATANG PINOY 2022 Nakadaog ang swimming team sa Negros Oriental og walo ka gold medal ug duha ka bronze medal sa Batang Pinoy 2022 nga gipahigayon sa Vigan, Ilocos Sur niadtong Disyembre 17-21, 2022. Nakakuha si Kacie Gabrielle Tionko og lima ka gold medal sa 100m, 200m, 400m, 50m freestyle ug 100m breaststroke. Samtang si Karl Fernandez, nakadaog sab og tulo ka gold medal ug usa ka bronze medal. Naka-gold medal siya sa 50m, 200m ug 100m breaststroke, ug bronze medal sa 200m freestyle. Nakadaog sab si Marco Sayson og bronze medal sa 200m backstroke.  Sa maong resulta, anaa sa ika-22 nga pwesto sa medal tally o ranking ang Negros Oriental."
"14 BALOT VENDORS, NAKADAWAT OG STAINLESS STEEL CARTS ISIP SUPORTA SA ILANG PANGINABUHIAN Giapod-apod ang 14 ka stainless steel vending carts uban sa mga accessories ngadto sa mga tindera og balot sa dakbayan sa Dumaguete. Gidonar kini sa Universal Robina Corporation aron mapalambo ang kalimpyo ug mapasayon ang pagsunod sa Food Safety Ordinance sa dakbayan.  Matag nakadawat, aduna'y libre nga vending cart, usa ka lamesa, upat ka bangko, cooler, duha ka outdoor umbrella ug nagkalain-lain merchandise o goods. Gipangunahan ni Mayor Felipe Remollo ang paghatag niini ug giawhag ang mga benepisyaryo nga ampingan ang ilang vending carts ug pagpabiling limpyo sa ilang tagsa-tagsa ka mga pwesto."
"Walay klase ug walay trabaho karong Lunes, Dec. 26, 2022, subay sa proklamasyon ni Presidente Ferdinand Marcos Jr. Sumala pa sa proklamasyon ni Marcos, gideklarar niya ang maong holiday aron mahatagan og igong panahon ang publiko nga makasaulog sa Pasko uban ang ilang mga minahal sa kinabuhi. Gimando na sab sa Presidente ang Department of Labor and Employment (DOLE) pagpanday og memorandum aron mapatuman ang iyang proklamasyon alang sa pribadong sektor."
"3 PATAY SA GITUOHANG ROBBERY WITH HOMICIDE SA ZAMBOANGUITA Tulo ang patay sa gituohang Robbery with Homicide sa Sitio Cambilo, Barangay Najandig, Zamboanguita niadtong Disyembre 20, 2022. Giila ang mga biktima nga sila si Pedro Catalonia, 70 anyos, uban sa iyang asawa nga si Servana Catalonia, 65 anyos, ug ilang anak nga si Marites Catalonia, 43 anyos, kinsa puros mag-uuma ug lumolupyo sa naasoy nga lugar.  Sumala pa sa report, niadto sa kapulisan ang anak sa mga biktima nga Retchiel Catalonia uban sa barangay kagawad aron ipahibalo nga nakit-ang patay ang mga biktima sa ilang pinuy-anan. Gisubli ni Retchiel nga gikawatan ang balay sa mga biktima tungod nawala ang pipila ka mga importante nga butang lakip na ang kwarta. Dugang pa sa report, pisikal nga giatake ang mga biktima pinaagi sa paghapak og gahi nga butang sa ilang kalawasan diin makita ang mga bun-og niini. Nagkagubot sab ang personal nga mga butang sa mga biktima ug giingong pipila ka mga butang ang nawala. Matod pa sa kapulisan, posible nga pagpangawat ang motibo sa insidente. Sa pagkakaron, padayon pa kining gi-imbestigahan sa kapulisan aron masikop ang suspek."
"BALAUDON NGA NAGTINGUHA SA FREE TUITION ALANG SA LAW STUDENTS, GIDUSO Gipasaka ni Senator Raffy Tulfo ang usa ka balaudnon nga nagtinguha sa free tuition alang sa law students sa state universities ug colleges (SUCs). Giduso ni Sen. Tulfo ang Senate Bill No. 1610 o ang Free Legal Education Act of 2023. Tumong niini nga madungagan ang legal profession workforce pinaagi sa mandatory return service."
"LGU-DUMAGUETE MOHATAG OG P3,000 NGA HONORARIA ALANG SA PUBLIC SCHOOL TEACHERS Giaprobahan ni Mayor Felipe Remollo ang paghatag og P3,000 isip honoraria sa matag usa sa 913 ka mga magtutudlo ilalom sa DepEd Dumaguete City Schools Division base sa letter request ni Superintendent Dr. Gregorio Cyrus Elejorde. Giaprobahan sab sa Sangguniang Panlungsod ang paggahin og P2.7 milyon aron mapondohan ang paghatag og honoraria alang sa public school teachers. Sumala pa ni Mayor Remollo, ang paghatag og honorarium usa ka pagpasalamat sa City Government sa dedikasyon sa mga magtutudlo sa pagserbisyo sa mga estudyante lakip na ang pagsuporta sa mga programa, proyekto ug aktibidad sa city administration."
"REGULAR, CASUAL EMPLOYEES SA CITY GOV'T MAKADAWAT OG P15,000 MATAG USA; JOB ORDER WORKERS MAKADAWAT SAB OG RICE SUBSIDY Hatagan og P15,000 nga cash incentive ang matag usa sa 960 ka regular ug casual employees, ug 25 kilos nga rice subsidy matag usa alang sa 1,518 ka Job Order workers sa City Government sa Dumaguete. Giaprobahan kini ni Mayor Felipe Remollo subay sa Administrative Orders No. 1 ug 2 nga gi-isyu ni President Ferdinand Marcor Jr. niadtong Disyembre 16, 2022. Gipasa sa Sangguniang Panlungsod ang approriation ordinances nga nagtugot sa pagpagawas og dugang nga mga benepisyo alang sa tanan local government employees nga nagkantidad og P15.4 milyon sa Service Recognition Incentive ug P4 milyon sa one-time rice subsidy."
"LGU-DUMAGUETE MOHATAG OG P3,000 NGA HONORARIA ALANG SA PUBLIC SCHOOL TEACHERS Giaprobahan ni Mayor Felipe Remollo ang paghatag og P3,000 isip honoraria sa matag usa sa 913 ka mga magtutudlo ilalom sa DepEd Dumaguete City Schools Division base sa letter request ni Superintendent Dr. Gregorio Cyrus Elejorde. Giaprobahan sab sa Sangguniang Panlungsod ang paggahin og P2.7 milyon aron mapondohan ang paghatag og honoraria alang sa public school teachers. Sumala pa ni Mayor Remollo, ang paghatag og honorarium usa ka pagpasalamat sa City Government sa dedikasyon sa mga magtutudlo sa pagserbisyo sa mga estudyante lakip na ang pagsuporta sa mga programa, proyekto ug aktibidad sa city administration."
"Mao kini ang NGC 6956, usa ka ""spiral galaxy of bright blue swirls."" Nahimutang kini sa gilay-on nga 214 million light-years sa constellation nga Delphinus. "
" Subay sa bag-ong balaod nga SIM Registration Act (SRA), kinahanglan nga iparehistro ang gipanag-iyang SIM sugod karong Disyembre 27, 2022."
"CEBU PACIFIC NAGTANYAG OG P88 NGA PLITE ALANG SA DOMESTIC DESTINATIONS Nagtanyag ang Cebu Pacific og one-way base fare nga ingon kaubos sa P88 alang sa domestic destinations. Mahimong mo-book ang mga pasahero sa maong promo flight hangtod sa Enero 2, 2023. Aduna kini travel period gikan Disyembre 19, 2022 hangtod Mayo 31, 2023 Bag-ohay lamang, gianunsyo sab sa maong airline ang ilang international seat sale nga ingon kaubos sa P699."
" Usa ang Negros Oriental State University (NORSU) - Dumaguete sa mga nanguna nga tunghaan sa nasud nga aduna'y dako nga kinatibuk-ang passing rate sa Licensure Examination for Teachers (LET). Anaa sa top 9 ang NORSU sa elementary level. Nakakuha kini og 90% nga passing rate diin 108 ang mga nakapasar sa 120 ka mga nikuha sa maong exam. Gipagawas sa Professional Regulation Commission (PRC) ang resulta karong adlawa, Disyembre 17, 2022."
"
Usa ka migradwar sa Silliman University ang nalakip sa Top 9 sa 2022 Licensure Examination for Teachers (LET). Nakakuha si Rine Christelle Galarpe Anfone og 92.60 passing rate sa secondary level. Gipagawas sa Professional Regulation Commission (PRC) ang mga resulta sa maong board exam karong adlawa, Disyembre 17, 2022."
"BAGYONG ODETTE NAGBILIN OG KADAOT SA NEGROS ORIENTAL Karong adlawa niadtong 2021, nagbilin og dakong kadaot ang Bagyong Odette (international name: Rai) sa pipila ka parte sa nasud. Tungod sa maong Super Typhoon, pipila ka mga indibidwal ang nakabsan sa ilang kinabuhi. Sa Negros Oriental, 74 ang namatay, 99 ang naangol, ug 22 ang nawala. #ThrowBack"
"NTC NAGPASIDAAN NA SAB SA MGA BAG-ONG SCHEMES SA TEXT SCAMS  Nagpasidaan ang National Telecommunications Commission (NTC) sa pagdaghan sa mga bag-ong schemes nga nagpakaaron-ingnon nga gambling sites ug sikat nga business entities nga makapadani sa mga subscriber nga moapil sa lain-laing mga dula sa kahigayunan o bonus cash offering ug ubang susamang money scams nga gi-target ang publiko. Pagsunod kini sa memorandum niadtong Disyembre 6, 2022 nga gi-isyu sa Commissioner bahin sa ""LATEST TEXT SCAM."""
"SIM CARD REGISTRATION, IPATUMAN KARONG DISYEMBRE 27 Nangandam na ang mga kompanya sa telecommunications sa pagsugod sa ilang tagsa-tagsa ka mga SIM registration portals sa mga mosunod nga semana, samtang ibaligya ang mga bag-ong SIM cards nga anaa sa ""deactivated mode."" Ipatuman ang mandatory rules bahin sa maong pagrehistro sa Disyembre 27 karong tuiga. Gi-isyu sa National Telecommunications Commission (NTC) ang implementing rules alang sa SIM Registration Act niadtong Lunes, Disyembre 12, 2022. Ang maong balaod nag-require sa tanang mobile subscribers sa pagrehistro sa ilang SIM cards sulod sa 180 ka adlaw o unom ka bulan gikan sa pag-epekto sa maong balaod o mag-atubang og automatic deactivation ang ilang mga cards. Mahimong ma-reactivate kini apan sulod lamang sa lima ka adlaw, matod pa sa balaod. Buhaton ang SIM registration pinaagi sa usa ka  secure platform o website nga ihatag sa telecommunications company. Kinahanglan nga mohatag ang individual users sa ilang full name, date of birth, sex, address ug valid government ID o susamang mga dokumento nga aduna'y litrato, samtang ang business users kinahanglang mohatag sa business name, business address ug full name sa authorized signatory. Ang mga foreigners, kinahanglan nga mohatag sa ilang personal data apil na sab ang passport information ug ilang address. Isyuhan og SIM card nga valid sa 30 ka adlaw ang mga nibisita sa nasud isip turista, diin mahimo kining i-extend sa dihang mopresentar sila sa ilang approved visa extension. Ang mga foreigners nga aduna'y ubang klase sa visa mahimong makakuha sa SIM card nga wala'y 30-day validity period. #NewsBite | with reports from INQUIRER.net"
Sigurado nga malipayon gyud ang imong Pasko kung ikaw ang mosunod nga mahimong milyonaryo!  Wala pa gihapon nakadaog sa kapin P390 milyon nga jackpot prize sa Ultra Lotto 6/58.
"BORACAY DELIKADO NGA MAHUGNO TUNGOD SA NAKIT-AN NGA 815 KA SINKHOLES Nipasidaan ang Department of Environment and Natural Resources-Mines and Geoscience Bureau (DENR-MGB) nga posibleng mahugno ang Boracay Island human nadiskubre ang 815 ka sinkholes.
Sumala pa ni Magarzo, nagkadaghan ang sinkholes sa pinakasikat nga beach destination sa nasud sa Malay town, Aklan sa nilabay nga upat ka tuig. Nakit-an sa MGB-6 ang 789 ka sinkholes sa tulo ka mga barangay atol sa hazard assessment niadtong 2018. Mao kini ang tuig diin gipatuman sa Duterte administration ang massive rehabilitation ug pag-ban sa mga turista sa Boracay sulod sa unom ka bulan. Niadtong 2019, nisaka ang sinkholes ngadto sa 801. Karong 2022, nisaka na sab kini sa 815. Gisubli ni Magarzo nga delikado ang Boracay sa sinkholes tungod ang yuta niini ginama kasagaran sa limestone. Dugang pa niya, lisod nga matagna ang sinkholes tungod kalit lang kini nga mahitabo ug wala kini mga paunang timailhan. Nakita sab sa MGB-6 Coastal Geohazard Map ang mga key areas sa resort-island nga delikado sa erosion."
"US RESEARCHERS GIANUNSYO ANG MAKASAYSAYANONG KALAMPUSAN SA NUCLEAR FUSION Gianunsyo sa mga US researchers ang makasaysayanong kalampusan sa nuclear fusion niadtong Martes. Gipahibalo nila nga usa ka federal research facility ang nakab-ot ang fusion ignition, diin mahimong makatabang kini sa paghatag og mga alternatibong clean energy sources. Sumala pa sa Lawrence Livermore National Laboratory, gihimo ang maong eksperimento aron ""produced more energy from fusion than the laser energy used to drive it."" Gihulagway sa US Department of Energy ang kalampusan sa fusion ignition isip ""major scientific breakthrough"" nga modala ngadto sa ""advancements in national defense and the future of clean power."" Gihulagway sab kini ni LLNL director Dr. Kim Budil isip ""one of the most significant scientific challenges ever tackled by humanity."" Nagtrabaho ang mga siyentista sulod sa mga dekada aron pagpalambo sa nuclear fusion nga gipasidunggan sa mga nagsuporta isip ""clean, abundant and safe source of energy that could eventually allow humanity to break its dependence on the fossil fuels driving a global climate crisis."""
Nakuha sa NASA ang usa ka 'colorful' nga hulagway nga resulta sa supernova explosion sa usa ka dakong bituon.
"Nakadawat og cash incentives gikan sa Silliman University ang mga top-notchers nga sila si Angela Claire N. Kitane ug Amari Joy O. Samson, kinsa anaa sa rank 5th ug 10th sa November 2022 Nurse Licensure Examination (NLE). Nakadawat sila sa tseke sa usa ka turnover ceremony uban nila ni Prof. Jane Annette Belarmino, SU vice president for Development, Enterprises, and External Affairs, niadtong December 12, 2022 sa Administration board room. Gitagaan sa SU og awards nga cash incentives ang mga ni-graduate kinsa nakakuha og spot sa top examinees sa licensure exams. Gianunsyo sa Professional Regulation Commission (PRC) ang mga resulta sa November 2022 NLE niadtong Nobyembre 30, 2022, diin ang SU anaa'y tulo ka top-notchers kinsa anaa sa rank 5th, 9th, ug 10th. Anaa sab sa rank 1 ang SU sa lista sa mga top schools alang sa November 2022 Nurse Licensure Examination (NLE) uban sa 100% passing rate."
"CEBU PACIFIC NAGTANYAG OG P12 NGA PLITE HANGTOD DISYEMBRE 14 Nagtanyag ang Cebu Pacific og P12 nga plite alang sa mga biyahero sa mga pinili nga domestic o international spots. Lakip sa mga local destinations nga maadto gikan sa Manila mao ang Bohol, Boracay, Siargao, ug Palawan. Apil sa 12.12 nga deal ang international spots sama sa Hong Kong, Tokyo, Osaka, Hanoi, Bali, Jakarta, Bangkok, ug daghan pa alang sa susamang one-way base fare gikan sa Manila. Sumala pa sa CEB, ang gi-quote nga international fares mao ang ""inclusive of 7 kg hand-carry baggage allowance, but exclusive of web admin fee for short haul and long haul flights, respectively, and P550 international terminal fee and fuel surcharge.""  Mahimong mo-avail sa maong promo hangtod Disyembre 14, ug aduna kini travel period gikan Hunyo 1 hangtod Nobyembre 30, 2023. Aron pag-book sa biyahe, bisitaha ang seat sale section sa official website sa CEB ug i-click ang “book now” sa kilid sa napili nga destinasyon."
"
Usa ka swerteng nipatad ang nakadaog sa jackpot nga mobalor og kapin P23 milyon human na-draw ang winning combination sa Super Lotto 6/49 niadtong Dominggo, Disyembre 11, 2022."
"Mga hulagway sa Christmas decorations sa Department of Public Works and Highways (DPWH) - 2nd District sa Cangmating, Sibulan. Abri kini alang sa publiko gikan 6-10pm sugod niadtong Dec. 6, 2022 hangtod Jan. 6, 2023."
" Mga Dumagueteño, nagtigom na karon sa Perdices Coliseum (Oval) ning dakbayan karong adlawa alang sa #TMFunPasko party. Libre ang maong concert ug panguluhan kini sa SB19, The Juans, Alden Richards, Albert Nicolas, KAIA, Matthaios, ug uban pa."
"Nagpamatuod nga smash hit ang anime film nga #TheFirstSlamDunk diin nakakuha kini og second highest first day gross sa Japan ug mao ang #1 nga salida sa pagkakaron. Ipagawas kini sa Pilipinas karong Pebrero 1, 2023 diin malantaw ang exciting Inter-High performance ni Hanamichi Sakuragi ug ang Shohoku High School kontra sa top teams sa Japan."
"80 KA SAKAYAN SA PANGISDA, GIAPOD-APOD ALANG SA 240 KA MGA LOKAL NGA MANGINGISDA Giapod-apod ang 80 ka fiberglass motorized fishing boats alang sa 240 ka mga lokal nga mangingisda ug ilang pamilya atol sa usa ka simple nga seremonya sa Pantawan 2 Rizal Boulevard kagahapong adlawa, Disyembre 8, 2022. Gipangunahan ni Mayor Felipe Remollo ang distribusyon ug giawhag ang miyembro sa 12 ka fisherfolk associations sa Barangay Bantayan, Piapi, Looc, Poblacion 1 (Tinago), Calindagan, Mangnao ug Banilad nga ampingan ang ilang fishing boats aron molungtad og dugay ug makatabang sa ilang tagsa-tagsa ka mga pamilya nga madugangan ang kita. Makatabang ang maong proyekto sa mga lokal nga mangingisda aron makadakop og first class nga mga isda, makahatag og lab-as ug barato nga suplay sa isda aron masuportaan ang mga restaurant ug hotel ug makamugna og trabaho. Ang matag sakayan, mahimong magamit sa usa ka grupo nga aduna'y tulo ka mangingisda. Aduna'y 80 ka mga unit nga magamit sa kinatibuk-ang 240 ka mga benepisyaryo. Girehistro og una ang tanang fishing boats sa wala pa kini giapod-apod sa Philippine Coast Guard."
"Gihaya na karon ang patayng lawas sa inilang singer nga si Jovit Baldivino sa iyang panimalay sa Rosario, Batangas. Nitaliwan ganinang kadlawon si Baldivino sa edad nga 29 anyos tungod sa mga komplikasyon nga dala sa stroke, sumala pa sa iyang banay."
"Nitaliwan na sa laing kalibutan ang inilang singer nga si Jovit Baldivino karong adlawa, Dec. 9, 2022, matud pa sa iyang pamilya.  Sumala sa iyang igsuon nga si Gil, nipanaw si Jovit ganinang kadlawon sa usa ka tambalanan sa Batangas sa edad nga 29 anyos. Aneurysm ang gitumbok nga rason sa iyang kamatayon.  Naila si Baldivino isip kinaunahang mananaug sa Pilipinas Got Talent sa ABS-CBN niadtong 2010."
"ASTRONAUT FOOD' O FOOD PILL ALANG SA MGA KABUS, NAHISGUTAN SA CONFIRMATION HEARING SA DOST CHIEF Nisantop sa hunahuna sa usa ka magbabalaod  ang pagpakaon og food pills ngadto sa labing kabus nga mga Pilipino diin molungtad kini og mga adlaw o bulan sama sa gikaon sa mga astronaut sa kawanangan. Apan mahimo kini kung makaimbento ang mga siyentistang Pilipino sa maong klase sa pagkaon. Nahisgutan ni Sagip Partylist Representative Rodante Marcoleta ang maong ideya niadtong Miyerkules atol sa confirmation hearing ni Department of Science and Technology Secretary Renato Umali Solidum Jr. Gisubli ni Marcoleta nga naka-survive ang mga astronouts sa kawangan nga wala nagluto og pagkaon didto."
"NEGROS ORIENTAL UG KABISAY-AN MAKASINATI OG PAG-ULAN TUNGOD SA TROUGH SA LPA Nipagawas og Regional Weather Forecast ang PAGASA Visayas PRSD mga alas-5 sa buntag karong adlawa, Disyembre 8, 2022. Makasinati ang Visayas og madag-umon nga kalangitan ug matag karon og unya nga pag-ulan, pagdalugdog, ug pagpangilat tungod sa trough sa Low Pressure Area (LPA). Medyo madag-umon nga kalangitan ug ginagmay nga pag-ulan ug pagdalugdog ang masinati sa Palawan ug Occidental Mindoro tungod sa localized thunderstorms. Masinati sab sa Visayas, Palawan, ug Occidental Mindoro ang hinay ngadto sa kasarangan nga paghuros sa hangin gikan sa Amihanang-Silangan ngadto sa Amihanang-Kasadpan diin ang kadagatan aduna'y hinay ngadto sa kasarangan nga pagbalud."
"Nag-andam na alang sa #TMFunPasko karong December 10, 3:00pm, sa Perdices Coliseum (Oval), Kagawasan Freedom Park Avenue. Maki-party sila si Alden Richards, Andrea Brillantes, SB19, The Juans, Kaia, Matthaios, Seth Fedelin, Maris, Baninay Bautista, Albert Nicolas, Arshie Larga ug Gaia Poly."
"Nakakuha og atensyon ang 'unique' nga Christmas tree sa Tagoloan Municipal Police Station sa Tagoloan, Misamis Oriental nga gikan sa mga impounded motor vehicles. Sa maong Christmas tree, aduna'y pedicab sa ibabaw niini nga nagsilbing parol. Gihimoan sab kini og belen sa tiilan niini."
"MINIMUM WAGE SA NCR, GIDUSO NGA IPATAAS NGADTO SA P1,140 KADA ADLAW TUNGOD SA INFLATION Aron mabuhi nga ""disente"" ang usa ka pamilya sa Metro Manila nga aduna'y lima ka sakop, kinahanglan nila og P25,000 kada bulan tungod sa paspas nga pagsaka sa presyo sa mga palaliton. Gipagawas sa IBON Foundation ang maong estimasyon niadtong Martes, susamang adlaw diin gibalita sa Philippine Statistics Authority (PSA) nga anaa sa 8% ang inflation rate niadtong Nobyembre -- pinakataas sa kapin 14 ka tuig. Layo kini sa P570 nga minimum wage sa Metro Manila, nga mao'y pinakataas sa tibuok nasud. Kung nagsaka ang presyo sa mga palaliton apan wala nisaka ang sweldo, mas mogamay sab ang tinuod nga bili niini. Mas mogamay ang pwedeng mapalit sa susamang kantidad sa kwarta sa matag higayon nga mahitabo kini."
"LPA NASIGPATAN GAWAS SA PAR, POSIBLENG MAHIMONG BAGYO SA MGA MOSUNOD NGA ADLAW  Gibantayan na karon ang usa ka low pressure area (LPA) nga nasigpatan gawas sa Philippine Area of Responsibility (PAR) karong adlawa, Dec. 6, 2022. Ulahi kining nasuta sa kadagatan dapit sa sidlakang bahin sa Mindanao. Posibleng mosulod kini sa PAR sa mosunod nga 24-48 oras.  Wala sab giwala ang posibilidad nga mokusog kini ug mahimong bagyo sa mga mosunod nga adlaw. Kun ugaling mahimo kining bagyo sulod sa PAR, nganlan kini sa PAGASA nga #RosalPH. "
"LUNGON, GRAND PRIZE SA RAFFLE SA USA KA CHRISTMAS PARTY Lungon ang gihimong grand prize sa raffle sa Christmas party sa grupong Philippine Mortuary Association. Gawas sa lungon, lakip sab sa premyo ang formaldehyde nga pang-embalsamo ug mga marble urn. Sumala pa sa report, malipayon ang mga nakadaog sa premyo tungod mahal ang presyo sa lungon."
"BALAODNON NGA NAGTINGUHANG PAUBSAN ANG EDAD SA SENIOR CITIZEN, GIDUSO Gipasaka ni Senator Bong Revilla ang usa ka balaudnon nga nagtinguhang paubsan ang kwalipikadong edad aron legal nga makonsiderar isip usa ka senior citizen sa nasud, gikan 60 anyos ngadto sa 56 anyos. Sumala pa ni Sen. Revilla, parte ang maong balaudnon sa iyang agenda sa pagpasiugda sa social justice legislation nga makabenepisyo ang kadaghanan sa mga Pilipino, ilabi na kadtong ""the least, the lost, and the last."" Dugang pa niya, ang mga Pilipino nga apil sa maong age group nagtrabaho alang sa kaayuhan sa ilang pamilya. Gisubli sab niya ang bililhong kontribusyon sa mga tigulang alang sa kalamboan sa nasud. Tumong sa Senate Bill 1573 ang pag-amendar sa Republic Act 7432 nga nagpasabot nga ang senior citizen mao ang ""any resident citizen of the Philippines at least sixty (60) years old."" Kung maaprobahan, tanan nga mga residenteng lungsuranon sa nasud nga nag-edad og 56 anyos mahimo ng makonsiderar isip usa ka senior citizen, ug aduna na'y katungod sa mga benepisyo nga gihatag alang kanila."
"BABAYI SA MEXICO, PATAY HUMAN GIHIWA ANG TIYAN ARON KAWATON ANG WALA PA MATAWO NGA BATA Usa ka mabdos sa Mexico ang namatay human gihiwa ang iyang tiyan sa duha sa mamumuno kinsa gikawat ang iyang wala pa matawo nga bata, sumala pa sa mga awtoridad niadtong Lunes. Nasikop ang duha ka giingong mamumuno uban sa bag-ong natawo nga bata nga anaa sa ilang posesyon. Ang mga suspek, usa ka babayi ug usa ka lalaki. Niatubang kini sila sa huwes niadtong Lunes ug giakusahan sa kasong kidnapping ug femicide. Sumala pa sa usa ka opisyal, giingong gihiwa sa mga suspek ang biktima aron makuha ang fetus tungod ang babayi nga suspek dili makabaton og anak. Gibutyag sab sa mga paryente nga gidani ang biktima pinaagi sa social media uban sa saad nga aduna'y mga sinina para sa iyang bata. Mao na kini ang ikatulong kaso sa susamang panghitabo sa mga niaging tuig. Kapin 3,700 ka mga babayi ang gipatay sa violence-plagued Mexico niadtong 2021, diin mga 1,000 ang giklasipikar isip femicides."
"Boluntaryo ang mga Christmas party sa mga tunghaan ug opisina sa Department of Education (DepEd). Sumala pa sa DepEd Order No. 52, gidila sab ang solicitations o pagpangolekta og kwarta."
"2 KA METEOR SHOWER, MAKITA SA PILIPINAS KARONG DISYEMBRE Makita ang Geminid Meteor Shower sugod Disyembre 4-17 nga ang peak sa Disyembre 14, alas-7 sa gabii. Makita sab ang Ursid Meteor Shower sa Disyembre 17-26 nga ang peak sa Disyembre 23. Sumala pa sa PAGASA, dili kinahanglan nga magdala og mga telescope o binoculars ang mga ganahan nga makakita sa meteor shower tungod makita kini sa 'naked eye'."
"2 KAWATAN, NALANDIG SA PRISOHAN HUMAN MABALIGYA SA TAG-IYA ANG GIKAWAT NILA NGA MOTORSIKLO Duha ka mga kawatan ang nalandig sa prisohan human nila nabaligya ang nakawat nga motorsiklo sa tinuod nga tag-iya niini niadtong Biyernes, Disyembre 2, 2022. Nadakpan sa kapulisan sila si Mosram Adam ug Sul Kipos, puros lumolupyo sa lungsod sa Pitik sa probinsya sa Cotabato, sa usa ka entrapment operation. Kini human nga nangayo og tabang si Alliudin Aliman, tag-iya sa gikawat nga motorsiklo. Wala kahibalo ang duha nga si Aliman ang tinuod nga tag-iya sa motorsiklo nga ilang gikawat pipila ka adlaw ang nilabay samtang naka-park kini sa dalan sa Barangay Rosary Heights 3. Giplano ang entrapment operation human nahibal-an ni Aliman nga gi-post nila ni Adam ug Kipos ang litrato sa iyang nawala nga motorsiklo ug gi-caption nga kini ibaligya, uban sa ilang contact numbers alang sa mga interesado.  Gilimbong ni Aliman sila si Adam ug Kipos pinaagi sa pagpakaaron-ingon nga interesado siya sa deal, uban sa tabang sa Bravo ug mga sakop niini. Human sa entrapment operation, nabawi ni Aliman ang iyang motorsiklo. Natanggong na ang duha ka suspek sa police detention facility kinsa nagpaabot sa prosekusyon."
"CEBU PACIFIC NAGTANYAG OG P88 NGA PLITE HANGTOD DISYEMBRE 15, 2022 Nagtanyag ang Cebu Pacific og laing promo nga P88 nga one-way base fares gikan sa Manila paingon sa Davao, Bacolod, ug Kalibo hangtod sa Disyembre 15, 2022. Mahimo sab mga mobisita sa mga local spots sama sa Boracay, Bohol, ug Puerto Prinsesa nga ingon kaubos sa P288 nga plite. Sumala pa sa CEB, ang maong one-way base fares ""are inclusive of 7 kg hand-carry baggage allowance, but exclusive of web admin fee, 12% VAT, terminal fees, and fuel surcharge."" Aron pag-book sa biyahe, mahimong bisitahon ang seat sale section sa opisyal nga website sa CEB ug i-click ang ""book now"" tapad sa napili nga destinasyon sa Pilipinas. Hangtod May 13, 2023 ang travel period sa maong promo."
"BABAYI SA ESTADOS UNIDOS GISULAY PAG-ABRI ANG PURTAHAN SA EROPLANO SAMTANG NAGBIYAHE, NIINGON NGA SI JESUS ANG NAGPABUHAT NIYA Usa ka babayi ang nisulay pag-abri sa purtahan sa eroplanong iyang gisakyan sa tunga-tunga sa ilang biyahe, ug niingon nga gihangyo siya ni Jesus aron buhaton kini. Tungod niini, nag-emergency landing ang eroplano aron masigurado nga luwas ang tanang sakay niini. Sumala pa sa mga awtoridad sa Houston, nagsugod ang insidente sa dihang gitutukan sa 34-anyos nga babayi ang exit door ug nihangyo kung pwede ba niyang ma-enjoy ang talan-awon gikan sa dapit diin anaa ang mga flight attendants. Ngadtong gitubag na siya nga dili pwede, giingong nipugos ang babayi ug gisugdan pagbira ang exit door handle. Gipaak sab niya ang paa sa usa ka pasahero kinsa nisulay pagpugong niya. Human sa maong panghitabo, gidala sa kustodiya sa mga awtoridad ang maong babayi."
"E-TRAVEL GILUSAD ALANG SA MAS SAYON NGA PAGSULOD SA MGA BIYAHERO SA PILIPINAS Gilusad ang usa ka online registration system alang sa mga biyahero ug namalik nga mga residente sa Pilipinas. Tumong niini nga mapahapsay ang pagsulod sa nasud ug pagkolekto sa mga datos. Mao kini ang gianunsyo sa Office of the Press Secretary niadtong Biyernes, Disyembre 2, 2022. Sumala pa sa OPS, ma-access ang Health Declaration Checklist sa Department of Health-Bureau of Quarantine pinaagi sa eTravel platform sugod niadtong Disyembre 2. Gisubli sab sa OPS nga kadtong mga pasahero nga naggamit pa sa kaniadto www.onehealthpass.com.ph, mapunta sa bag-ong eTravel domain sugod Disyembre 5, ang karaan nga domain sa One Health Pass dili na mahimong ma-access sa publiko. Ang pagrehistro sa eTravel platform, libre alang sa tanan."
"VIVA MAGENTA, GIDEKLARAR SA PANTONE ISIP COLOR OF THE YEAR ALANG SA 2023 Gideklarar ang Viva Magenta 18-1750 isip Color of the Year alang sa tuig 2023, mao kini ang gianunsyo sa Pantone niadtong Biyernes, Disyembre 2, 2022."
"Usa ka pawikan ang napalgang patay dapit sa Silliman Beach sa Barangay Bantayan ning dakbayan sa Dumaguete karong gabii, Dec. 1, 2022. Gikatahong taod-taod nang namatay ang maong pawikan ug gilubong na kini sa mga residente sa maong dapit. Wala pa matino sa pagkakaron kung unsay hinungdan sa pagkamatay sa maong pawikan."
"
Nagmaya karon ang pamilya Ramirez ning dakbayan sa Dumaguete human nga parehong nakatapos isip Top 1 ang ilang magsuon sa tagsa-tagsa ka board exam nga ilang gikuha. Kini human nga nakuha sa ilang kinamanghuran nga si Abigail Ramirez ang First Place sa November 2022 Nurse Licensure Examination. Si Ramirez nigraduwar sa St. Paul University Dumaguete isip magna cum laude. Niadtong Nobyembre 2017, Top 1 sab ang iyang magulang nga si Alec Benjamin sa Geologist Licensure Examination. Siya usa ka produkto sa Negros Oriental State University ug nagtudlo karon sa National Institute of Geological Sciences (NIGS) sa University of the Philippines Dilliman. Parehong alumni ang magsuong Ramirez sa Ramon Teves Pastor Memorial-Dumaguete Science High School, usa sa mga inilang public high school ning dakbayan."
"FENG SHUI EXPERT: 2023 MAO ANG TUIG SA PAG-MOVE ON Ang 2023 mao'y tuig alang sa pag-move on ug pag-let go, sumala pa sa usa ka feng shui expert niadtong Lunes, Nobyembre 28, 2022. Gipasabot ni feng shui practitioner Marites Allen, ang kasamtangang 20-year feng shui period mao ang gitawag nga Period of 8, nga nagsugod niadtong Pebrero 2004 ug matapos sa Pebrero 2024. Sumala pa ni Allen, ang 2023 mao ang pinakamaayong panahon sa pagsalig sa imong gibati ug pag-move on.
Gisubli ni Allen nga aduna'y mga tawo nga mopadayon pa tungod sa ideya sa fate ug destiny. Gitambag sab ni Allen nga mahimo pang sulayan, apan kung dili gyud mogana, dili na gyud. Mao na siya'y panahon sa pag-move on. Ang tuig 2023 mao ang Year of the Rabbit."
"FRIENDSTER IS NOT BACK: DICT NAGPASIDAAN SA PAGREHISTRO SA SITE NGA GIGAMIT PARA PHISHING Nagpasidaan ang Department of Information and Communications Technology (DICT) sa publiko nga aduna'y viral phishing site nga nagpakaaron-ingnon nga link sa gibag-ong version sa karaan nga social network nga Friendster. Usa ka Facebook post nga nag-ingon nga mahimo ng morehistro sa nabanhaw nga Friendster ang nakaangkon og interes sa mga netizens niadtong katapusan sa semana, diin nakakuha kini og 9,000 shares ug 6,000 reactions sa pagsulat ning balita. Nagpasidaan ang National Computer Emergency Response Team (NCERT), usa ka division ilalom sa DICT Cybersecurity Bureau, nga bisan paman murag tinuod ang website, ang IP address niini aduna'y niaging mga reports sa cybercrime sama sa phishing. Gisubli sab sa maong team nga wala gibutang sa website ang ""About Us"" page, nga magbutyag sa developers niini.
Sumala pa sa NCERT, liboan na ka mga tawo ang nirehistro sa maong website."
Nagsugod sa pagdagsa ang mga estudyante sa Silliman University sa iconic nga Bossing Tempura stall nga sikat sa ilang five-spice level sauces. Nibalik na sila human sa duha ka tuig nga wala naninda tungod sa pandemya. Abri sila gikan 10am hangtod 7pm matag Lunes hangtod Sabado.
"Pipila ka mga sikat nga artista ang moanhi sa Provincial Oval, Kagawasan Freedom Park karong December 10, 2022 alang sa TMFunPasko Music Fest. Moanhi sa dakbayan sila si Alden Richards, Andrea Brillantes, SB19, The Juans, Matthaios, KAIA, Asian Cutie, Seth Fedelin, Baninay Bautista at Gaiapoly."
"CEBU PACIFIC NAGTANYAG OG P30 NGA PLITE HANGTOD NOV. 30 Nagtanyag ang Cebu Pacific og P30 one-way base fare (exclusive ang fees ug surcharges) sugod 10 a.m. sa Nobyembre 28 hangtod 30, 2022. Kadtong mga gaplano nga mobiyahe sunod tuig, mahimo nga magsugod og pag-book alang sa ilang biyahe sa mga lokal sa destinasyon sama sa Davao, General Santos, Zamboanga, o all-time favorite beach destinations sama sa Boracay, Cebu, Bohol, Siargao, ug Palawan. Ang travel period sa maong seat sale magsugod sa Hunyo 1, 2023 hangtod Setyembre 30, 2023."
"
DGTE GIPASIDUNGGAN SA DOH SA KADAGHAN SA NABAKUNAHAN BATOK COVID-19 Nakadawat ang Dumaguete City og tulo ka awards atol sa 2022 Local Health Systems Awarding Ceremony sa Central Visayas alang sa Health Development sa Department of Health (DOH) niadtong Nobyembre 25, 2022 sa Cebu City. Gidawat kini ni City Health Officer Dr. Sarah B. Talla (isip representante ni Mayor Felipe Antonio B. Remollo), DOH Negros Oriental Jennifer Remollo ug CHO Nurse Vanessa Campoy."
"Aduna'y rollback sa presyo sa petrolyo, epektibo ugmang adlawa, Nobyembre 29, 2022."
"TAXI DRIVER NA, SINGER PA!  Mao kini ang nasaksihan sa usa ka pasahero samtang nagsakay siya ug taxi ngadto sa Sugbo.  Wala na batyagan sa pasahero ang kakapoy ug kalangay sa trapik kay nalipay siya pag videoke ni kuya driver. "
"Mahimong molantaw sa livestream sa 2022 FIFA World Cup sa Pantawan People’s Park, Rizal Boulevard. Ang maong kalihukan, LIBRE alang sa tanan."
"SCULPTURE NGA INGON KA GAMAY SA LEAD SA LAPIS Mao kini ang mga hulagway sa mga ""Miniature Sculpture"" ni Renz Guevarra Calalo sa Our Lady of Peñafrancia, kandila, lalaking aduna'y gikuptan nga bola, ug uban pa. Ang gigamit niya mao ang pencil lead ug cutter aron himuon ang iyang obra. Sumala pa niya, moabot siya og usa ka oras o mubo pa niini sa paggama sa iyang sculpture."
"
Gilaoman nga aduna'y rollback sa presyo sa gasolina sa mosunod nga semana, sumala pa ni Rodela Romero, assistant director sa Department of Energy’s Oil Industry Management Bureau."
"P33,000 NGA NAT'L MINIMUM WAGE ALANG SA GOV'T WORKERS, GISUGYOT Usa ka grupo sa mga trabahante ang nanawagan sa gobyerno niadtong Huwebes nga ipasaka ngadto sa P33,000 ang national minimum wage.  Sumala pa ni Confederation for Unity, Recognition and Advancement of Government Employees (Courage) National President Santiago Dasmarinas Jr., galisod silang iguon ang ilang sweldo tungod sa kamahal sa mga palaliton, plite ug bills karon. Kung basehan ang pagtuon sa non-government organization nga IBON Foundation, moabot na sa P1,119 matag adlaw ang family living wage para sa usa ka pamilya nga aduna'y lima ka miyembro. Apan ang maong kalkulasyon, niadto pang Setyembre diin hinay pa ang inflation o pagsaka sa presyo sa mga palaliton ug serbisyo. Sa pagkakaron, P12,517 ang sweldo sa pinakaubos nga pwesto sa gobyerno ug mas ubos pa sa mga anaa sa lokal nga pamahalaan. Nanawagan sab ang Courage nga himuon ng regular kadtong mga kontraktuwal nga trabahante."
Gipagawas sa NASA ang mga close-up shots sa Bulan sa Orion spacecraft isip parte sa ilang Artemis I mission. Makita sa mga litrato ang mga crater ug tekstura sa Bulan tungod sa pagbangga sa mga meteor ug asteroid.
"NAT'L LAW GIDEKLARAR ANG IKA-24 SA NOBYEMBRE MATAG TUIG ISIP SPECIAL HOLIDAY SA DUMAGUETE CITY Subay sa Republic Act No. 7253, ang ika-24 nga adlaw sa Nobyembre matag tuig gideklarar isip special holiday alang sa Dumaguete City, Negros Oriental sa obserbasyon sa Charter Day Anniversary."
"Mag-abri og bag-ong museum branch ang National Museum of the Philippines aron ipakita ang kultura, kabilin, ug kasaysayan sa Negros Oriental ug Siquijor. Ipahigayon ang public opening niini sa The Presidencia (the old Dumaguete City Hall) karong Biyernes, Nobyembre 25, 2022. Sa maong kalihukan, ipahigayon sab ang pagbutyag sa cultural marker alang sa The Presidencia, nga gidisenyo ug gihimo sa bantogang Filipino architect nga si Juan Arellano niadtong 1937."
"USA KA POTENSYAL NGA BAGYO, MAHIMONG MOSULOD SA PAR SUNOD SEMANA; APAN MAHIMO PANG MAGBAG-O Usa ka potensyal nga bagyo ang mahimong mosulod sa Philippine Area of Responsibility (PAR) sa mosunod nga semana ug mahimong maglihok paingon sa Luzon pagsulod sa Disyembre, base sa gipakita karon sa GFS weather model. Sa pagkakaron, dili pa sigurado kung asa kini insaktong moagi tungod aduna'y mga weather model nga nag-ingon sab nga motabok kini sa Visayas ug sa Mindanao. Padayon kining bantayan sa mga mosunod nga adlaw tungod aduna gihapon posibilidad nga kini MAGBAG-O. Ang mosunod nga pangalan sa bagyo nga gamiton sa PAGASA mao ang ""ROSAL""."
"MISS EARTH QUEENS AT THE CAMPUS BY THE SEA LOOK: Candidates of the Miss Earth 2022 pageant visit Silliman University on Tuesday, Nov. 22.  Fresh from their evening gown competition Monday night, the ladies are visiting Silliman among their last stops before leaving Dumaguete City in the afternoon.
"
"GIINGONG TAAS NGA OPISYAL SA NPA SA NEGROS, NAPATAY SA PINUSILAY SA GUIHULNGAN Usa ka giingong taas nga opisyal sa New People's Army (NPA) ang napatay sa engkwentro tali sa kasundaluhan sa Barangay Trinidad, Guihulngan City niadtong Lunes, Nobyembre 21, 2022. Sumala pa sa report, niadto ang kasundaluhan sa maong dapit human makadawat og reports gikan sa mga lumolupyo bahin sa presensya sa mga armadong mga tawo, apan gikatahong gipabuthan sila sa mga rebelde samtang nagkaduol sila. Giila ang napatay nga si Victor Baldonado, alias Rudy, giingong commanding officer sa Section Guerrilla Unit 3 (SGU3), Central Negros Front 1 (CN1), Komiteng Rehiyon Negros, Cebu, Bohol, and Siquijor (KR-NCBS), nga naglihok sa tri-bounderies sa Guihulngan City ug Canlaon City sa Negros Oriental ug Moises Padilla sa Negros Occidental. Giingong si Baldonado ug ang iyang grupo mao'y responsable sa daghang human rights violations sa isla sa Negros. Narekober sa mga sundalo ang usa ka M-16 riffle uban sa 3 ka magazines nga aduna'y kargang 43 rounds sa bala, usa ka backpack nga aduna'y sulod nga personal nga mga butang. Gidayeg ni Brig. Gen. Inocencio Pasaporte, 303rd Infantry Brigade commander, ang mga residente sa Guihulngan alang sa ilang nagpadayon nga suporta, ilabi na sa paghatag og impormasyon sa kasundaluhan."
"DOH: PH, NAUSIK ANG KAPIN 31-M KA COVID-19 VACCINE DOSES NGA NAGKANTIDAD OG P15.6-B Kapin 31 milyon shots sa Covid-19 vaccines nga nagkantidad og P15.6 bilyon ang nausik sa Pilipinas, matod pa sa Department of Health (DOH) niadtong Lunes, Nobyembre 21, 2022. Sumala pa ni DOH officer-in-charge Maria Rosario Vergeire, 24 milyon sa mga nausik nga doses ang na-expired tungod sa short shelf life. Dugang pa niya, nausik ang nabiling 7 milyon shots sa Covid-19 vaccines tungod sa temperature excursion, samtang abri ug wala nagamit ang ubang vials. Sa 31 milyon, dul-an 70% niini ang napalit sa private sector ug local government. Gisubli sa health officials nga ang nauna nga mga bakuna sa Covid-19, aduna lamang shelf life nga 6 months gikan sa date of bottling. Sa usa ka interview, gisubli sab ni Vergeire nga magpahigayon ang DOH og 2-day special COVID-19 vaccination drive sa Disyembre. Tawgon kining ""Bakunahang Bayan II,"" ang special vaccination days anaa sa Disyembre 5-7 ug ang target mao ang mga bata nga nag-edad og 5-11 anyos."
"SU NIDEKLARAR OG CLIMATE EMERGENCY; PANAWAGAN SA DINALIANG AKSYON ALANG SA CLIMATE CHANGE Nagdeklarar ang Silliman University (SU) og climate emergency isip panawagan alang sa dinalian nga aksyon aron mapakunhod ang mga kalihukan sa katawhan nga mahimong hinungdan sa climate change ug aron mapalig-on ang mga palisiya sa pagprotektar sa kinaiyahan. Sumala pa ni SU President Dr. Betty Cernol McCann, ang deklarasyon nagsilbi nga usa ka organizing framework alang sa tanang adbokasiya sa kinaiyahan sa unibersidad. Lakip na niini ang paggamit og renewable energy, on-campus waste management, pagtanom sa indigenous tree species, wildlife protection, preservation ug restoration sa marine habitats, ug uban pang environmental activities nga giplano sulod sa mga classrooms ug himuon sa ubay-ubay nga mga komunidad. Sa pagdeklarar, ang SU ""acknowledges that the science of climate change is well-established, that climate change is real, that its main cause is human activities especially the burning of fossil fuel, and that its consequences are grave."" Sumala sab ni Dr. Angel C. Alcala, National Scientist ug vice chair sa SU Board of Trustees,  nga kombinsido ang mga siyentipiko nga ang ""destructive effects"" sa climate change tungod sa pagsunog og coal ug fossil fuels aron makahimo og elektrisidad."
"Ang telebisyon, aduna'y importanteng papel sa pagpakaylap og mga importante ug tinuod nga impormasyon ngadto sa matag panimalay. Karong adlawa, Nobyembre 21, atong gisaulog ang #WorldTelevisionDay."
"SANDUROT FESTIVAL, PLANO NGA MOSALMOT SA SINULOG FESTIVAL  2023 Gipaambit ni Mayor Felipe Remollo nga nakigsulti siya ni Cebu City Mayor Michael L. Rama bahin sa iyang plano nga ipadala ang Sandurot contingent aron mosalmot sa 2023 Sinulog Festival. Ang Dumaguete City mao ang Buglasan Festival of Festivals Champion karong tuiga human makadaog ang mga representante niini og pipila ka major competitions, partikular na ang Sandurot contingent alang sa Best in Showdown, Best in Street Dance, Best in ID Arc ug Best in Choreography. Mao kini ang ikaduhang higayon nga mosalmot ang Dumaguete City sa Sinulog Festival. Nakigkompetensya kini niadtong 2017 ug nakadaog sa Free Interpretation (3rd Place), Street Parade (5th Place), Best in Musicality (5th Place), ug Best Choreographer (3rd Place).  Bag-ohay lamang, nagkatapok ang mga representante sa Dumaguete City ug miyembro sa Sandurot contingent ngadto sa pinuy-anan ni Mayor Remollo alang sa usa ka tradisyonal nga thanksgiving dinner aron isaulog ang ilang kadaugan. Gisubli sab ni Mayor Remollo nga ang ilang kalampusan nagdala og dungog ug garbo sa dakbayan ug angayan sa padayon nga suporta gikan sa local government."
"BINILANGGO SA BACONG PNP, NAKAESKAPO Usa ka Person Under Police Custody (PUPC) sa Bacong PNP ang nakaeskapo gikan sa iyang detention cell mga 3:30 sa kadlawon niadtong Miyerkules, November 16, 2022. Giila ang miikyas nga si John Mike Olitres alias Tata Vendetta, 34-anyos, usa ka construction worker, ug residente sa Purok Sangra, Barangay Sacsac, Bacong. Sumala pa sa kapulisan, wala matarong og kandado ang detention cell kung asa nahimutang si Olitres hinungdan nga nakaeskapo kini. Nisikop kaniadto si Olitres pinaagi sa usa ka buy bust operation sa Barangay Sacsac, Bacong niadtong Oktubre 8, 2022 ug nag-atubang sa kaso nga paglapas sa Section 5 sa Article II of R.A. 9165 o mas giila nga Dangerous Drugs Act. Gi-alerto ni Bacong Police Chief Fortunato Villafuerte ang publiko bahin sa pag-ikyas sa usa ka PUPC. Nihangyo sab siya nga kung kinsa ang makakita ni Olitres, i-report dayon sa pinakaduol nga police station. Gihangyo sab ni Villafuerte ang nieskapo nga si Olitres nga mu-surrender nalang alang sa iyang seuridad ug alang sa iyang pamilya. Sa pagkakaron, nagpahigayon og man-hunt operation ang kapulisan aron masikop pagbalik si Olitres."
"BES, NAA PA KA'Y CHANCE NGA MAHIMONG MILYONARYO!  Wala pa gihapon naka-jackpot sa kapin P230 milyon nga premyo sa ultra lotto 6/58. 
"
"Mao kini ang mas gipalambo nga kopya sa karaang mapa sa Isla sa Negros, base sa ""Carta Hydrographica y Chorographica de las Islas Philippine"" (Murillo Velarde map) nga gihimo sa Spanish cartographer nga si Pedro Murillo Velarde ug sa tabang sa duha ka Pilipino niadtong 1734."
" Anaa na sa Pilipinas ang streaming platform nga Disney+, nga may library sa mga classic Disney films, series, ug uban pang original content. Giawhag sa Disney ang mga fans niini nga isaulog ang ""A Night of Wonder"" sa pareha nga adlaw diin opisyal nga ilusad ang Disney+ sa nasud. Pipila ka mga Filipino personalities ug musical acts ang mag-uban alang sa usa ka special Disney+ livestream karong adlawa."
"Gilusad sa NASA's Space Launch System rocket ug NASA's Orion Spacecraft ang #Artemis 1 test flight paingon sa Moon gikan sa Kennedy's Launch Complex 39B niadtong Miyerkules, Novermeber 16, 2022, sa 1:47am ES"
"TRUMP MOLANSAR NA SAB PAGKA-PRESIDENTE SA AMERIKA SA 2024 Gilusad ni Donald Trump ang iyang presidential bid alang sa tuig 2024 niadtong Martes, ug tumong nga mapunggan ang iyang potensyal nga mga Republican rivals. Gianunsyo kini ni Trump sa iyang Mar-a-Lago estate sa Florida usa ka semana human ang midterm elections diin napakyas ang mga Republicans nga makadaog og daghang lingkuranan sa Kongreso sama sa ilang gilaoman. Sa iyang speech nga nilungtad og kapin usa ka oras, nakig-storya siya sa iyang gatusan ka mga tagasuporta sa usa ka ballroom nga giadornohan og chandeliers ug galinya nga mga American flags."
"Gi-isyu si President Ferdinand Marcos Jr. ang Proclamation No. 90, nga nagdeklarar sa mga regular holidays ug special (non-working) days alang sa 2023."
"Mahitabo ang ''Harry Styles: Love On Tour' sa Pilipinas karong Marso 14, 2023 sa Philippine Arena.  Magsugod ang pre-selling karong Nobyembre 23, 2022 pagka 12:00pm."
"LA LIBERTAD NANGHATAG OG LIBRE NGA PANIUDTO SA TANANG ESTUDYANTE SA KINDERGARTEN, ELEMENTARYA Nanghatag og libre nga paniudto alang sa tanang estudyante sa kindergarten ug elementarya ang Kagamhanan sa Lungsod sa La Libertad pinaagi ni Mayor Emmanuel ""MM"" Limkaichong Iway uban sa Department of Education (DepEd). Sumala pa ni Dr. Adela Araula, kinsa DepEd La Libertad District 1 Supervisor, ilalom sa memorandum sa DepEd ang maong programa alang sa mga bata nga ""severe malnourished and malnourished"" base sa ilang datos. Nigahin og pondo ang LGU sa maong lungsod aron maapil sa libreng paniudto matag adlaw ang tanang estudyante sa kindergarten ug elementarya, bisan paman wala sila naklasipikar nga 'malnourished'. Gisugdan sa DepEd ang feeding program niadtong Enero sa dihang nagsugod sab ang limitado nga face-to-face classes. Samtang, gisugdan sa LGU sa La Libertad ang susamang programa niadtong Nobyembre 2 atol sa pagsugod sa full in-person classes. Gisubli ni Dr. Araula nga dakong tabang ang inisyatibo ni Mayor Iway alang sa mga ginikanan ug estudyante tungod makamenos ang mga ginikanan og galastuhan sa pagkaon sa ilang anak."
"5-ANYOS NGA BATANG BABAYI KINSA ANAK SA USA KA NEGRENSE, NAKADAOG SA JIU-JITSU WORLD CHAMPIONSHIP Usa ka 5-anyos nga batang babayi, kinsa ang ginikanan taga Negros Occidental, ang giila isip 'youngest Jiu-Jitsu world champion.' Nakadaog si Aleia Aielle Aguilar og gold medal sa Kids 1 Girls White Belt 16kg-B catergory sa Abu Dhabi World Jiu-Jitsu Festival niadtong Biyernes, Nobyembre 11, 2022. Sumala pa sa iyang apohan nga si Art Aguilar niadtong Dominggo, Nobyembre 13, 2022. Iyang gipildi si Gabriela Vercosa sa Brazil sa finals match. Anak siya ni Alvin Aguilar, founder sa Philippine Mixed Martial Art ug Asian Champion sa Tokyo. Gipanganak siya sa Bacolod City ug usa ka Freemason sa Negros. Ang iyang inahan mao si May Masuda, unang Pilipina nga nakadaog sa World Jiu-Jitsu Championship niadtong 2009."
"WALA PA'Y NAKADAOG. Wala pa'y nakadaog sa kapin P214 milyon nga jackpot prize sa Ultra Lotto 6/58 draw niadtong Biyernes sa gabii, Nobyembre 12, 2022."
"CEBU PACIFIC NAGTANYAG OG P1 NGA PLETE SA ILANG '11.11' PROMO Nagtanyag pag-usab ang Cebu Pacific sa ilang trademark nga P1 seat sale sugod Nobyembre 11, mao kini ang gianunsyo sa airline niadtong Huwebes, Nobyembre 10, 2022. Sumala pa sa low cost carrier, mahimong maka-avail ang mga biyahero sa promo fare sugod sa tungang gabii sa Nobyembre 11 hangtod Nobyembre 15. Exclusive ang fees ug surcharges sa P1 nga one-way base fare, ug aduna'y travel period gikan sa Pebrero 1 hangtod Oktubre 31, 2023. Modugang sab ang Cebu Pacific og direct flights ngadto sa Bali ug Jakarta sa Indonesia; Hanoi ug Ho Chi Minh sa Vietnam; Bangkok sa Thailand; Kuala Lumpur ug Kota Kinabalu sa Malaysia."
"EKONOMIYA SA PILIPINAS PASPAS NGA NISAKA NGADTO SA 7.6% SA IKATULONG KWARTER SA 2022 Paspas nga nisaka ang ekonomiya sa Pilipinas sa ikatulo nga kwarter ning tuiga, mao kini ang gibutyag sa Philippine Statistics Authority (PSA) niadtong Huwebes, Nobyembre 10, 2022. Nisaka kini ngadto sa 7.6% sa panahon sa Hulyo hangtod sa Setyembre, mas paspas kini nga niusbaw kung itandi sa 7.5% nga GDP niadtong ikaduha nga kwarter sa 2022. Ang ekonomiya, gisukod pinaagi sa gross domestic product (GDP). Mao kini ang total value sa goods ug services nga nahimo sulod sa espesipiko nga panahon. Mas taas sab kini og 7% GDP kung itandi sa ikatulong kwarter sa niaging tuig."
"DGTE GIILA NGA IKA-3 SA RANKING SA MGA SYUDAD SA CENTRAL VISAYAS NGA ADUNAY PINAKATAAS NGA IHAP SA COVID-19 SAFETY SEALS SA MGA ESTABLISEMENTO Giila ang dakbayan sa Dumaguete nga ika-3 sa ranking sa mga independent component cities nga aduna'y pinakataas nga ihap sa gi-isyu nga mga Safety Seals ngadto sa mga rehistradong establisemento sulod sa hurisdiksyon sa tibuok rehiyon sa Central Visayas. Gihatag ang pag-ila pinaagi sa Department of Interior and Local Government (DILG) ug nagpamatuod sa malampuson nga pagtubag sa dakbayan batok sa pandemya sa Covid-19. Gidawat ni City Health Officer Dr. Maria Sarah B. Talla, kinsa nagrepresentar ni Mayor Felipe Antonio Remollo, ang award gikan ni DILG Regional Director Leocadio Trovela uban ni Negros Oriental Provincial Director Farah Diba Gentuya ug CLGOO Anson Baroro. Atol kini sa 2022 Regional POC and ADAC Performance Audit and Safety Seal Awarding Ceremony nga gipahigayon sa Cebu City. Ang establisemento nga aduna'y Safety Seal mao'y pruweba nga nagsunod kini sa minimum public health standards nga gitakda sa gobyerno ug paggamit sa digital contact tracing sa StaySafe.ph. application apil na ang pagdugang sa pagsalig sa mga konsumidor aron luwas nga mabuksan pag-usab ang ekonomiya. "
 Nalakip ang Silliman University sa 16 ka mga unibersidad sa Pilipinas sa 2023 Quacquarelli Symonds (QS) Asia University Rankings.
" Karong adlawa, Nobyembre 8, mao ang ika-9 nga anibersaryo sa Super Typhoon Yolanda, usa sa pinakamakamatay nga natural disaster sa kalibutan. Gikusokuso sa Bagyong Yolanda ang pipila ka mga lalawigan sa Pilipinas, diin ang Leyte ug Samar mao ang nakahiagom sa labing kadaot niini. Kapin 6,000 ka mga tawo ang namatay tungod sa maong super typhoon (international name: Haiyan), tungod gipapas niini ang tanan niya nga maagian samtang nagbanlas kini sa baybayon niadtong Nobyembre 8, 2013."
"UNEMPLOYMENT NIUS-OS SA 5%, APAN UNDEREMPLOYMENT NISAKA SA 15.4% NIADTONG SETYEMBRE  Nius-os ang unemployment rate sa Pilipinas niadtong Setyembre apan nisaka ang underemployment rate, matod pa sa datos sa Philippine Statistics Authority (PSA) niadtong Martes, Nobyembre 8, 2022. Anaa sa 5% ang unemployment rate niadtong Setyembre, katumbas sa dul-an 2.5 milyon nga mga trabahante. Mas ubos kini kung itandi sa 5.3% rate sa mga wala'y trabaho niadtong Agosto, katumbas sa 2.68 milyon nga mga trabahante. Sumala pa sa PSA, ang jobless rate niadtong Setyembre mao ang pinakamubo nga rate sukad pa niadtong Oktubre 2019. Sa laing bahin, nisaka ang underemployment rate niadtong Setyembre ngadto sa 15.4%, katumbas sa 7.33 milyon nga mga trabahante nga nangita og dugang nga mga trabaho o oras sa trabaho. Mas taas kini kung itandi sa 14.7% nga underemployment rate o 7.03 milyon nga underemployed workers niadtong Agosto 2021. Hinuon, gisubli sa PSA nga niusbaw og gamay ang kinatibuk-ang employment rate niadtong Setyembre kung itandi sa niaging bulan. Ang maong bulan sab ang nakatala og pinakataas nga employment rate sukad pa niadtong Enero 2020."
"Karong adlawa, Nobyembre 8, 2022, aduna'y total lunar eclipse ug makita kini sa Pilipinas gikan 5:19pm hangtod 9:58pm, sumala pa sa state meteorologist. "
"PNP NAGPASIDAAN SA ""IKAW BA 'TONG NASA VIDEO?"" SCHEME Kinahanglang likayan sa mga Pilipino sa social media ang clickbait links, ilabi na kadtong mga manguta, ""Ikaw ba 'tong nasa video?"" aron malikayan sab ang posibleng phishing scheme. Mao kini ang gibutyag sa Philippine National Police (PNP) niadtong Lunes, Nobyembre 7, 2022. Gisubli sa tigpamaba sa PNP nga si Col. Jean Fajardo, dili dapat i-click ang link gikan sa usa ka mensahe nga gipadala sa tawo nga wala ka kaila ug nagdani nimo nga motan-aw og video. Sumala pa niya, kung ma-click ang link mabalhin ang user ngadto sa laing page o account. Mao kini ang mahimong hinungdan nga ma-access ang imong personal nga mga account, lakip na ang GCash accounts. Dugang pa ni Fajardo, gipanan-aw sa PNP Anti-Cybercrime group ang posibilidad nga aduna'y grupo nga nagpaluyo ani nga scheme. Apan giangkon niya nga nag-atubang sab og mga hagit ang cybercrime unit sa kapolisan bahin niini. Bisan paman, nipasalig ang PNP sa publiko nga padayong gisubay sa mga imbestigador ang mga tawo nga nagpaluyo sa maong scheme."
"MISS UNIVERSE PHILIPPINES GIBUKSAN NA ANG APLIKASYON ALANG SA 2023 PAGEANT NIINI Opisyal nga gibuksan sa organisasyon sa Miss Universe Philippines ang proseso sa aplikasyon niini alang sa Miss Universe Philippines 2023. Sa Instagram page sa maong organisasyon, ni-issue na sila og call out ug nihatag og mga instruksyon niadtong Lunes. Mahimo ng mo-apply aron makaapil sa pageant ang mga babayi bisan unsa paman ang ilang civil status ug height basta lamang sila Filipino citizen nga nag-edad og 18 hangtod 27 anyos, subay kini sa mga bag-ong kausaban sa kwalipikasyon sa mga kandidato. Niadtong Setyembre, gianunsyo sa Miss Universe organization ang mga kausaban sa ilang balaod, diin tugutang makaapil sa pageant ang mga eligible nga inahan ug kadtong mga minyo na sugod 2023."
"
Nipanaw na ang singer nga si Aaron Carter sa edad nga 34 anyos. Sumala pa sa taho sa TMZ, napalgang patay si Carter sa bathtub sulod sa iyang panimalay sa Lancaster, California didto sa Estados Unidos. Naila si Carter sa iyang mga kanta niadtong late '90s ug early 2000s. Lakip sa iyang sikat nga mga kanta mao ang ""I'm All About You."" Si Carter mao ang manghud ni Nick Carter, kinsa miyembro sa inilang '90s boy band nga Backstreet Boys."
"Nakadawat og P100,000 cash gift ug certificate si Ms. Restituta Partosa, centenarian awardee sa Zamboanguita, gikan sa provincial government pinaagi ni Governor Roel Ragay Degamo ug OIC-PSWDO Rosa Emilia Banquerigo karong adlawa, Nobyembre 5, 2022"
"DEPED NAGPAHINUMDOM SA MGA EMPLEYADO NGA LIKAYAN ANG RELASYON, SOCIAL MEDIA CHATS SA MGA ESTUDYANTE GAWAS SA ESKWELAHAN Nipagawas og kamandoan ang Department of Education (DepEd) nga nag-enumerate sa ilang mga palisiya aron mapalambo ang propesyonalismo alang sa paghatod sa basic education programs. Lakip na niini ang mga instruksyon sa paglikay sa mga relasyon ug interaksyon sa social media sa mga estudyante gawas sa eskwelahan. Gi-isyu ang Department Order 49 series of 2022 dated November 2 taliwala sa pagpatuman og full in-person classes sa mga pampublikong tunghaan. Giamendar sa DO 49 sa DepEd Order 47 ug nipaila sa bag-ong seksyon ug gi-specify ang pipila ka mga lagda nga subay sa probisyon sa Republic Act No. 6713 o Code of Conduct and Ethical Standards for Public Officials and Employees. Gipahinumduman sab sa DepEd ang mga empleyado niini bahin sa legal restrictions sa paggamit sa social media, bisan kung pang personal use o professional function."
"
Posible nga aduna'y dagdag-bawas sa presyo sa petrolyo sa mosunod nga semana, sumala pa sa Department of Energy (DOE)."
"DGTE ADUNAY PAMASKONG HANDOG NGA P500 MATAG USA SA 34,200 KA INDIGENT FAMILIES, SENIOR CITIZENS, PWDs Giaprobahan ni Mayor Felipe Remollo ang pagpatuman sa Pamaskong Handog diin makadawat og P500 matag usa ang 34,200 ka indigent families, senior citizens ug PWDs karong Disyembre ning tuiga. Nigahin ang City Government og P17.1 milyon nga pondo aron mahatagan ang giila nga 34,200 ka mga benepisyaryo gikan sa 30 ka mga barangay sa dakbayan. Giawhag ni City Social Welfare and Development Officer Lilibeth A. Filipinas ang mga representante sa indigent families, senior citizens (pensioner or non-pensioner) ug PWDs nga mosumite sa tanang requirements sa wala pa ang deadline nga gitakda sa ilang tagsa-tagsa ka mga Barangay Captains. Kini aron tugutan ang mga awtoridad nga ma-verify ug ma-finalize ang lista sa mga makadawat."
"UTANG SA PILIPINAS ANAA NA SA P13.52 TRILYON Anaa na sa P13.52 trilyon ang utang sa nasudnong gobyerno sa Pilipinas sa katapusang bahin sa Setyembre. Nisaka kini og 4% o dugang nga P495.5 bilyon tungod sa pag-us-os sa peso ug dugang nga pundo aron masuportahan ang budget sa nasud. Mao kini ang gibutyag sa Bureau of the Treasury niadtong Huwebes, Nobyembre 3, 2022.
Sa kinatibuk-ang utang, 31% o P4.22 trilyon ang utang sa foreign lenders, samtang 69% o P9.3 trilyon ang giulos gikan sa domestic lenders. Ang mga fluctuations o pag-usob-usob partikular na ang pagkunhod sa peso batok sa US dollar, mao'y nagpataas sa stock sa utang ngadto sa P658.3 bilyon o 18.5%."
"Karong Martes, Nobyembre 8, 2022, makasaksi kita sa usa ka talagsaon nga Total Lunar Eclipse karong tuiga. Makita sab ang maong eclipse sa nagkalain-laing parte sa kalibutan diin ang bulan anaa sa ibabaw sa horizon lakip na ang Asia, Australia, North America, pipila ka bahin sa Northern ug Eastern Europe, ug South America. Bes, ayaw palabya ​​ang maong oportunidad tungod dili mahitabo ang sunod nga total lunar eclipse hangtod sa Setyembre 8, 2025!"
"KAPIN P29-M ANG GIBANABANA NGA KADAOT SA BAGYONG PAENG SA NEGROS ORIENTAL Gibutyag sa Provincial Agriculturist Office nga anaa sa P29,439,766.50 ang gibanabanang kadaot nga gibilin sa Severe Tropical Storm o Bagyong Paeng sa sektor sa agrikultura sa Negros Oriental. Gipahibalo ni Provincial Agriculturist Emmanuel Caduyac ang mga miyembro sa Provincial Disaster Risk Reduction and Management Council (PDRRMC) atol sa virtual council meeting niadtong Martes, Nobyembre 1, 2022."
Mga hulagway sa mag-uyab nga nagsuot sa ilang Halloween costume nga inspired sa Netflix Series nga Money Heist. Nag-pose sila sa gawas sa buhatan sa Bangko Sentral ng Pilipinas sa Barangay Daro ug uban pang lugar sa dakbayan sa Dumaguete.
Mga hulagway sa aktres nga si Sofia Andres sa dihang nibisita siya sa LGU sa Bayawan City ug Pepe's Place. | 📸 IbayawBayawan
"121 NA ANG PATAY, KAPIN 3-M KA MGA INDIBIDWAL ANG APEKTADO TUNGOD SA BAGYONG PAENG Nisaka ngadto sa 121 ang natala nga mga namatay tungod sa Bagyong Paeng, mao kini ang gibutyag sa National Disaster Risk Reduction and Management Council (NDRRMC) niadtong Miyerkules, Nobyembre 2, 2022. Sumala pa sa NDRRMC sa pinakabag-ong situation report niini, 92 sa mga namatay ang na-verify na samtang ang nabilin nga 29 padayon pa nga gi-validate. Anaa sab sa 103 ang numero sa mga samdan, samtang 33 ka mga indibidwal ang nagpabilin nga missing. Ang mga gikatahong namatay, anaa sa mga rehiyon sa Cagayan Valley, Central Luzon, Bicol, Calabarzon, Mimaropa, Western Visayas, Central Visayas, Eastern Visayas, Zamboanga Peninsula, Soccsksargen, Bangsamoro Autonomous Region for Muslim Mindanao or Barmm, ug Cordillera Administrative Region (CAR). Sa laing bahin, ang kinatibuk-ang numero sa mga apektado nga indibidwal anaa na sa three-million mark nga 3,180,132 o 927,822 ka mga pamilya sa 7,341 ka mga barangay. Matod pa sab sa NDRRMC, aduna'y mga pamilya nga anaa pa sab sa mga evacuation centers. Nagbilin og kadaot ang Bagyong Paeng sa agrikultura, imprastraktura ug mga kabalayan. Aduna pa sab pipila ka mga taytayan ug dalan ang dili pa maagian. Dugang pa, 164 ka mga syudad ug munisipyo ang nideklara og state of calamity."
"DEPED TUGUTAN ANG OPSYONAL NGA PAGSUL-OB SA FACE MASK SA MGA CLASSROOM Sundon sa Department of Education (DepEd) ang Executive Order No. 7 sa Malacañang bahin sa boluntaryo nga pagsul-ob sa face mask sa mga indoor spaces. Magtugot kini sa mga estudyante sa pagtangtang sa ilang mga mask samtang nagtambong sa in-person classes. Mao kini ang gibutyag sa DepEd niadtong Martes, Nobyembre 1, 2022. Sumala pa ni DepEd Spokesman Michael Poa, mahimo na nga ipatuman dayon sa mga tunghaan ang opsyonal nga pagsul-ob og face mask sa sulod nga mga luna. Sa niaging semana, giaprobahan ni President Ferdinand Marcos Jr. ang boluntaryo nga pagsul-ob sa face mask sa indoor ug outdoor areas taliwala sa nagpadayong hulga sa Covid-19. Ilalom sa maong EO, magpabilin gihapon nga mandatory ang pagsul-ob sa face mask sa mga health care facilities, medical transport vehicles ug tanang klase sa public transportation."
"
Aduna'y kausbanan sa presyo sa gasolina sa PetroGazz, Petron, Pilipinas Shell ug SeaOil ugmang adlawa, Nobyembre 1, 2022."
"₱2.7-MILYON NGA GITUOHANG SHABU, NASAKMIT SA CADAWINONAN Nasakmit sa mga awtoridad ang gituohang shabu nga mobalor sa ₱2,744,344.00 gikan sa gipahigayong Buy-Bust operation sa Purok Star Apple, Barangay Cadawinon, Dumaguete City mga 6:30 sa gabii niadtong Oktubre 28, 2022. Giila sa kapulisan ang suspek nga si Marcelo Rayoso Amantillo aka ""Junior"", 42 anyos ug lumolupyo sa Barangay Talay sa naasoy nga dakbayan."
"Daw nahimong ""exodus"" ang pagdasok sa mga pasahero sa Maayo Shipping sa pantalan sa Bato, Samboan, Cebu niadtong Sabado, Oct. 29, 2022. Kini human nga nibalik ang mga biyahe sa Negros Oriental sa dihang gilibkas sa Signal No. 1 sa probinsya tungod sa Bagyong #PaengPH. "
"Wala nay storm signals sa Negros Oriental ug Siquijor samtang nagpadayon og palayo ang Bagyong #PaengPH sa maong mga probinsya. Kini sigon sa latest nga bulletin gikan sa PAGASA ganinang alas-8 sa gabii, Oct. 29, 2022. Apan gipahimangnuan gihapon ang publiko nga magmatngon sa mga pag-ulan-ulan sa mga mosunod nga oras.
"
"
Usa ka babaye ang kompirmadong patay sa pagkuso-kuso sa Bagyong #PaengPH sa Negros Oriental. Ang biktima, giila nga si Elvie Lambo, kinsa residente sa Sitio Kansaluning, Barangay Pinalubngan sa lungsod sa Tayasan. Sumala pa sa NORPPO, namatay si Lambo human  siya natumbahan og kahoy taliwala sa pagbundak sa kusog nga ulan kagahapong adlawa, Oct. 28, 2022."
"LAING BAGYO GIKABALAK-AN NGA MOSULOD SA PAR KARONG LUNES Wala pa nakatabok sa nasud ang Bagyong #PaengPH, apan gikabalak-an nga mosulod sa Philippine Area of Responsibility (PAR) ang laing bagyo o Tropical Depression karong Lunes ug posible nga mo-landfall sa Eastern Visayas. Tawagon kini nga ""QUEENIE"" sa PAGASA kung makasulod na kini sa PAR. Padayon kini nga bantayan sa mga mosunod nga adlaw tungod aduna gihapon posibilidad nga kini magbag-o."
"
Kung plano nimong mobisita sa imong mga nitaliwan nang mga minahal sa kinabuhi karong #Undas2022, kinahanglan kang magdala og vaccination card aron makasulod sa mga sementeryo ning dakbayan sa Dumaguete.  Kini subay sa kamanduan nga giluwatan ni Mayor Felipe Remollo bag-ohay lamang.  Gawas niini, limitahan sab og hangtod 1 ka oras lamang ang pagbisita sa mga sam-ang ning dakbayan. Ang maong mga polisa, ipatuman karong kalag-kalag aron masiguro nga masunod gihapon ang mga health protocol taliwala sa pandemya sa COVID-19. "
"
Halos di na makita sa mapa ang Pilipinas tungod kay kini gitabunan sa mga panganod nga dala sa Bagyong #PaengPH. Nagpabilin sa Signal No. 1 ang Negros Oriental, Negros Occidental, ug Siquijor tungod sa maong bagyo."
"Wala naluwas sa baha ang Siaton District Hospital karong adlawa, Oct. 28, 2022, human gikuso-kuso sa Bagyong #PaengPH ang Negros Oriental."
"Suspendido na ang tanang biyahe sa Maayo Shipping, Inc. karong adlawa, Oct. 28, 2022, human nga gipaubos ang Negros Oriental ug Siquijor sa Signal No. 1 tungod sa hulga sa Bagyong #PaengPH. Kini subay sa anunsyo sa maong kompanya karong hapon."
"BREAKING: TIBUOK NEGROS ORIENTAL, GIPAUBOS NA SA SIGNAL NO. 1 TUNGOD SA BAGYONG PAENG Giisa na sa PAGASA ang Tropical Cyclone Wind Signal No. 1 sa tibuok Negros Oriental, Negros Occidental, ug Siquijor tungod sa hulga sa Tropical Storm #PaengPH. Kini sumala pa sa latest nga weather bulletin ng giluwatan sa ahensya karong alas-2 sa hapon Biyernes, Oct. 28, 2022. Tungod niini, giawhag ang mga residente sa probinsya nga mag-andam sa mga kusog nga hangin ug pag-ulan nga dala sa bagyo sa mga mosunod nga oras. Amping karong panahon sa bagyo, beshie."
" Dili na maagian ang taytayan sa Fatima, Sta. Catalina tungod sa lalom ug kusog nga baha nga dala sa Bagyong #PaengPH karong Biyernes, Oct. 28, 2022."
"Taas na ang lebel sa tubig sa Datag, Siaton taliwala sa pagkuso-kuso sa Bagyong #PaengPH sa pipila ka bahin sa Negros Oriental"
"Gibaha sab ang Negros Oriental State University - Siaton Campus karong adlawa, Oct. 28, 2022, tungod sa mga pag-ulan nga dala sa Bagyong #PaengPH."
"Kanselado karon ang pipila ka biyahe sa OceanJet gikan ug padulong sa Dumaguete karong adlawa, Oct. 28, 2022, tungod sa dili maayong panahon nga dala sa Bagyong #PaengPH."
"DAGKONG BALOD, NASINATI SA KADAGATAN SA NEGROS UG SIQUIJOR  Daw murag roller coaster ang biyahe sa usa ka barge gikan ug Dumaguete padulong sa Siquijor karong alas-8 sa buntag (Oct. 28, 2022), tungod sa mga dagkong balod nga dala sa Bagyong #PaengPH."
"Gipaubos na sa Signal No. 1 ang amihanang bahin sa Negros Oriental tungod sa hulga sa Bagyong #PaengPH.  Kini sumala pa sa latest nga weather bulletin sa PAGASA karong alas-11 sa buntag, Oct. 28, 2022. Mao kini ang mga dakbayan sa Guihulngan ug Canlaon, ingon man mga lungsod sa Vallehermoso, La Libertad, Jimalalud, ug Tayasan. Tungod niini, giabisuhan ang mga residente sa mga naasoy nga lugar nga mag-andam sa kusog nga hangin ug ulan nga masinati didto sulod sa mga mosunod nga oras. Una nang giisa ang Orange Rainfall Warning sa PAGASA sa Negros Oriental ug Siquijor. Buot ipasabot niini, padayong makasinati ug maulanong panahon ang tibuok probinsya tungod ni Tropical Storm Paeng."
"AMPING, GUIHULNGAN! Magpabiling suspendido ang mga klase sa tanang lebel ug tanang mga eskwelahan (pribado ug pampubliko) sa tibuok Guihulngan City karong Huwebes, Oct. 27, 2022, tungod sa epekto sa trough sa Bagyong #PaengPH sa maong dakbayan. Kini sigon sa abiso nga giluwatan ni Mayor Filomeno Reyes karong gabii, Oct. 26. Wala sab klase sa mga lungsod sa Amlan (all levels) ug sa Jimalalud (elementary to high school) sa Huwebes, tungod gihapon sa mga pag-ulan nga dala sa maong bagyo."
"Lalom nga baha niigo sa pipila ka bahin sa Guihulngan City karong hapon, Oct. 26, 2022 tungod sa way puas nga pag-ulan nga dala sa ikog kon trough sa Bagyong #PaengPH."
"347 TYPHOID FEVER CASES NATALA SA NEGOR; 4 ANG NAMATAY Nakatala ang probinsiya sa Negros Oriental og 347 ka mga kaso sa typhoid fever gikan sa nagkalain-laing disease reporting units (DRUs) gikan Enero 1 hantod Oktubre 22, 2022. Upat sab sa maong mga kaso ang natala nga namatay. Mas taas kini og 121% kung itandi sa samang panahon sa niaging tuig nga aduna'y 157 cases ug 0 deaths. Anaa sa 1 month hangtod 90 anyos ang edad sa mga natala nga kaso. Kalagmitan nga maapektaran kadtong mga nag-edad og 40 anyos pataas (34%). Kadaghanan sab nila puros mga lalaki (51%)."
"CEBU-BAGUIO NGA BIYAHE MAGSUGOD KARONG DISYEMBRE 16 Motanyag ang Philippine Airlines og direct flights sa Cebu ug Baguio City sugod karong Disyembre 16, 2022. Ang bag-ong rota, maghatag og hassle-free travel nga duha ka oras sa City of Pines gikan sa Queen City of the South, ug vice versa. Sugod Disyembre 16, upat ka beses kada semana mag-operate ang Cebu-Baguio-Cebu flights sa PAL uban sa sayon nga pagbiyahe sa buntag, mao ang mosunod: Giawhag sab sa PAL ang tanan nga mga pasahero nga i-check ang website sa ilang arrival point alang sa mga bag-ong travel requirements ug uban pang importante nga impormasyon. "
"Pormal nang gideklarar sa Malacañang nga special non-working holiday ang Biyernes, Oct. 28, 2022, isip pagsaulog sa Buglasan Festival."
"Makita ang labing pagdag-om sa kalangitan dapit sa Freedom Park ning dakbayan sa Dumaguete karong hapon, Oct. 26, 2022, taliwala sa pagsaulog sa #Buglasan2022. Giisa karon ang orange rainfall warning sa pipila ka bahin sa Negros Oriental tungod sa mga pag-ulan nga dala sa ikog kon trough sa Bagyong #PaengPH. "
"
Walay klase sa Tayasan karong adlawa, Oct. 26, 2022, tungod sa way puas nga pag-ulan nga dala sa Bagyong #PaengPH. Mao kini ang anunsyo sa mayor sa maong lungsod nga si Bimbo Ruperto karong hapon.  Magpabilin nga walay klase sa tanang pampubliko ug pribadong eskwelahan sa Tayasan."
"
Gipaubos ang habagatang bahin sa Negros Oriental ug Siquijor sa ORANGE RAINFALL WARNING sa PAGASA tungod sa pag-ulan nga dala sa ikog (trough) sa Bagyong #PaengPH. Gipasidaan ang publiko nga magmatngon posibleng pagbaha ug landslide."
"KANHING SOLICITOR GENERAL FLORIN HILBAY, GINGANLAN NGA BAG-ONG DEAN SA SU COLLEGE OF LAW Ginganlan isip bag-ong dean sa Silliman University (SU) College of Law si kanhi Solicitor General Florin ""Pilo"" T. Hilbay sugod Nobyembre 1, 2022. Mao kini ang gikompirma ni SU president Dr. Betty C. McCann ug niingon nga si Hilbay ""will bring a wealth of knowledge and experience to the deanship of the College of Law, having served in important positions in government, the academe, and civil society."" Nipasalig si Hilbay nga gawas sa pagpalig-on sa posisyon sa SU College of Law isip usa sa mga top law schools sa Pilipinas, tuyo sab niya nga manguna sa mga cutting-edge issues sama sa 'Money and the State,' ug gitumong ang pag-abot sa digital currencies ug ang epekto niini sa balaod ug katilingban. Nagsilbi si Hilbay isip solicitor general sa termino ni kanhi Presidente Benigno S. Aquino III, ug siya sab ang nagsilbing principal agent sa Pilipinas sa United Nations Convention on the Law of the Sea Arbitral Proceedings batok sa China bahin sa isyu sa West Philippine Sea. Nakuha niya ang iyang law degree sa University of the Philippines (UP) College of Law niadtong 1998 ug nakuha ang iyang Master of Laws degree sa Yale Law School niadtong 2005. Si Hilbay sab ang nahimong No. 1 sa bar examinations niadtong 1999. Sa wala pa siya nahimong solicitor general, nahimo siyang propesor sa UP College of Law diin nagtudlo siya sa Advanced Constitutional Litigation, Constitutional Law, ug Philosophy of Law. Siya sab ang nahimong direktor sa Institute of Government and Law Reform sa UP Law Center. Gawas sa usa siya ka Fulbright Visiting Scholar sa Boston College sa United States, aduna sab siya'y mga panag-uban sa Max Planck Institute for Comparative Public Law & International Law sa Heidelberg, Germany, ug sa Asian Law Institute for Comparative Public Law sa National University sa Singapore. Nagsilbi sab siya isip editor-in-chief sa Philippine Law and Society Review ug editor sa Integrated Bar of the Philippines Law Journal. Unang gi-welcome si Hilbay sa SU niadtong 2006 diin nag-lecture siya sa College of Law. Niadtong panahona, nagsilbi siya isip Vice-Chairperson sa Bantay Katarungan (Sentinels of Justice), usa ka civic organization nga giporma ni kanhi Senator Jovito R. Salonga, diin nitabang siya sa Unibersidad sa pag-organisar sa Dr. Jovito R. Salonga Center for Law and Development. Pulihan ni Hilbay si Atty. Myles Nicholas G. Bejar, ang University General Counsel, kinsa mao'y gibutang nga moalagad sa nabilin nga panahon sa termino ni Dean Sheila Lynn C. Besario human siya mabutang sa hudikatura.
#NewsBite | with reports from Silliman University website"
"""ABI GURO ANI NIYA INSPECTOR KO"" 🥲 Viral karon sa social media ang Silliman University student nga si Demie Haley Reyes human siya hapit makalibre og plitihan sa Ceres bus tungod kay nasaypan siya nga ticket inspector. Sumala pa ni Reyes, agi kuno kini sa yellow nga shirt nila sa College of Business Administration nga daw kapareha lang sa uniporme sa mga inspector sa bus. Pauli na unta paingon sa Amlan si Reyes sa dihang nabantayan niya nga wala siya hatagi og ticket bisan pa og naabot na sila dapit sa lungsod sa Sibulan. Hinuon, gitawag niya ang konduktor ug gipangayuan niya kini og ticket kay matud pa niya, ""nanginabuhi sab baya ni sila'g tarong."" ""Mao ra to, amen,"" pagtapos ni Reyes sa iyang post nga viral karon sa Facebook. Usa ka sophomore student karon si Reyes sa SU. Nagkuha siya sa kursong BS Accountancy."
"PRES. MARCOS, GILAOMANG IMANDO ANG OPTIONAL NGA PAGSUL-OB OG FACE MASKS INDOORS Gibutyag ni DOT Sec. Christina Frasco nga ni-isyu si Presidente Ferdinand Marcos Jr. og Executive Order nga nagtinguha sa rekomendasyon sa IATF bahin sa pagkuha sa mandatory nga pagsul-ob sa face masks sa indoor spaces. Apan kinahanglan gihapon nga magsul-ob og face masks sa public transportation, medical transportation ug medical facilities. "
"NEGOR GIIMBITAR SI PRES. MARCOS SA PAGSAULOG SA BUGLASAN FESTIVAL Giimbitar sa provincial government si Presidente Ferdinand Marcos Jr. aron sa pagsaksi sa Buglasan Festival ug showdown ug street dancing karong Oktubre 30 sa Dumaguete City. Sumala pa ni Dr. Nick Elman, co-chair sa Buglasan Committee, nagpadala na og sulat ang Office of the Governor aron pag-imbitar sa Presidente. Dugang pa ni Elman, ang pagbisita sa Presidente mahimong apil sab sila si First Lady Liza Araneta-Marcos, Cong. Sandro Marcos sa 1st District sa Ilocos Norte, Sen. Imee Marcos-Manotoc, ug Sen. Cynthia Villar. Usa sa labing dako ug labing gipaabot nga festival ang Buglasan Festival nga gitakda gikan Oktubre 21-30 uban sa kapin 100 ka mga kalihukan alang sa pagsaulog niini. Ang maong festival, aduna'y tema karong tuiga nga ""Moving Onward NegOrenses amidst Challenges."""
"LAAG NA TA SA BUGLASAN!  Ubani si Aunty Farrah sa iyang pagsuroy sa mga booth sa Pamplona, Ayungon, Tanjay City, ug Sibulan karong Buglasan 2022!"
"LAAG NA TA SA BUGLASAN! 
Ubani si Aron Tsupon sa iyang pagsuroy sa mga booth sa San Jose, Zamboanguita, Mabinay, Bindoy, ug Siaton karong Buglasan 2022!"
"DGTE GI-ADJUST ANG CURFEW HOURS: 2:00AM-4:00AM MATAG ADLAW ATOL SA PAGSAULOG SA BUGLASAN, CHARTER, PASKO Gi-adjust ang curfew hours sa dakbayan sa Dumaguete gikan 2:00am hangtod 4:00am aron hingpit nga makaapil ang mga residente ug turista sa kapistahan sa Buglasan, Charter Anniversary ug pagsaulog sa Pasko. Gipahiangay kini ni Mayor Felipe Remollo ug gikutlo ang dagko nga mga panghitabo sa kataposang kwarter ning tuiga. Samtang, makapadagan 24 hours/day ang mga establisemento nga naghatag og mga importanteng serbisyo sama sa apan dili limitado sa mga convenience store, 24/7 nga mga restaurant, botika, ug uban pa, basta hingpit ng nabakunahan ang ilang mga kawani ug kustomer. Ang bisan kinsang tawo nga makalapas sa curfew ug dili sakop sa mga exceptions, mahimong dad-on sa Dumaguete City Police Station ug makamulta og P3,000 o 5 ka adlaw nga pagkapriso. Giawhag sab ang Dumaguete City PNP ug Barangay Peace and Safety Officers nga ipatuman ang EO. Mahimo sab nga duolon sa BPSOs kadtong mga indibidwal nga makalapas sa maong EO ug Ordinansa sulod sa ilang 'area of jurisdiction.'"
"
DUMAGUETE GIHATAGAN OG AWARD ISIP 'MOST IMPROVED' COMPONENT CITY SA PILIPINAS Giila ang Dumaguete City isip 'Most Improved' (Ranked 1) sa mga component city sa Pilipinas atol sa 10th Cities and Municipalities Competitiveness Summit sa Philippine International Convention Center. Gidawat nila ni Mayor Felipe Antonio Remollo, Acting Vice-Mayor Karissa Tolentino-Maxino, Councilor Dionie Amores ug DTI-Negros Oriental Provincial Director Nimfa Virtucio ang award sa ngalan sa City Government sa Dumaguete. Usa ang Cities and Municipalities Competitiveness Summit sa DTI Competitiveness Bureau’s Programs nga nag-awhag sa mga LGU sa pagtigom ug pagsumite sa mga datos nga magsilbing basehan sa ilang mga marka ug ranggo. Karong tuiga, aduna'y tema ang summit nga ""A Decade of Excellence: Championing Innovation to Sustain Competitiveness."""
"BRGY. KAGAWAD GIPUSIL PATAY SA BAYAWAN CITY Patay ang usa ka Barangay Kagawad human siya gipusil sa wala pa mailhi nga suspek sa Sitio Cabcabon, Barangay Banga, Bayawan City mga 12:30 sa udto niadtong Biyernes, Oktubre 21, 2022. Giila sa kapulisan ang biktima nga si Diosdado Gemina, 52-anyos, Barangay Kagawad sa Barangay San Miguel, Bayawan City ug lumolupyo sa naasoy nga lugar. Sumala pa sa report, ang suspek nakasuot og jacket ug itom nga ball cap. Dali sab kini nga nisibat sakay sa motorsiklo human sa maong insidente. Sa pagkakaron, nagpadayon pa ang imbestigasyon sa kapulisan aron masikop ang suspek."
MGA MAG-UUMA SA DUMAGUETE NAKADAWAT OG BAG-ONG KAGAMITAN ARON MAPAUSBAW ANG PRODUKSYON SA BUGAS Nakadawat ang mga mag-uuma sa dakbayan sa Dumaguete og mga makinarya sa pagpanguma isip tabang sa ilang asosasyon pinaagi sa usa ka sa turnover ceremeny sa Covered Court sa Barangay Banilad. Gihatag ang assistance package nga naglakip sa upat ka mga unit sa rice tillers ug upat ka mga unit sa hand tractors ngadto sa mga miyembro sa Dumaguete Rice Farmers. Gitunol kini nila ni Assistant City Administrator Dr. Dinno T. Depositario (representing Mayor Felipe Antonio Remollo) ug Councilor Franklin D. Esmeña Jr. uban sa Department of Agriculture pinaagi sa Bottom-up Budgeting BUB Project. Subay kini sa tumong sa kagamhanan sa dakbayan nga madungagan ang produksyon sa bugas aron mahimong suporta sa ilang panginabuhian ug pagpausbaw sa food security.
"74.2 MILYON KA MGA PINOY ANG NAKAREHISTRO SA NATIONAL ID; 22 MILYON ANG NAHIMO, 17.6 MILYON ANG NAHATOD Anaa na sa kinatibuk-ang 74.2 milyon ka mga Pilipino ang nakarehistro sa National ID, diin nakahimo na og 22 milyon ka mga card ug 17.6 milyon na sab ang nahatod sa Philpost. Mao kini ang gibutyag sa Philippine Statistic Authority (PSA) niadtong Biyernes, Oktubre 21, 2022. Sumala pa ni Fred Sollesta, director sa PSA Civil Registration System - Information Technology Project, nakigtambayayong na sila sa Bangko Sentral ng Pilipinas (BSP) aron makahimo og dugang nga electronic ug physical copies sa Philippine National ID sa katapusan ning tuiga. Gipasabot sab ni Sollestra nganong aduna'y pagkalangan sa pag-print sa National ID. Hinuon, gisubli niya nga aduna'y pamaagi aron ma-track sa publiko ang status sa ilang National ID."
"LA UNION GOV'T TUGUTAN ANG MGA BABAYING EMPLEYADO NGA MO-WFH ATOL SA ILANG ""PERIOD DAYS"" Tugutan ang mga babayi nga nagtrabaho sa La Union provincial government nga mag-work from home (WFH) sa ilang mga adlaw sa pagregla, matod pa sa usa ka executive order (EO) nga gipagawas ni Governor Raphaelle Veronica Ortega-David. Sa usa ka pahayag, gisubli sa gobernador nga tagaan og ""menstrual privileges"" nga duha ka adlaw matag bulan nga WFH arrangement sa ilang ""period days"" kadtong mga babayi nga empleyado. Sumala pa ni Ortega-David, tumong sa maong lakang ang pag-""spread awareness and be kinder to our female employees during their period days."". Ilalom sa maong EO, tugutan sab ang probisyon nga ""menstrual kits"" sa matag opisina sa provincial government. Matod pa ni Ortega-David, nahimo sa iyang administrasyon ang bag-ong palisiya human niya paminawa ang gikinahanglan sa mga empleyado sa provincial government.
"
"Gidayeg sa mga netizens ang artist nga si Nestor Abayon Jr. sa Rizal Occidental Mindoro tungod sa iyang painting nga usa hyper-realistic portrait. Ang realistic oil painting aduna'y title nga ""The Last Harvest."" Naghulagway kini sa usa ka mag-uuma kinsa nawad-an og trabaho tungod sa pagsaka sa presyo sa mga palaliton ug pag-us-os sa presyo sa bugas nga hinungdan nga wala na'y makaon ang iyang mga anak."
"Gideklarar na sa PAGASA ang pagsugod sa northeast monsoon o amihan season niadtong Huwebes, Oktubre 20, 2022."
"DISNEY+, AVAILABLE NA SA PILIPINAS SUGOD KARONG NOBYEMBRE 17, 2022 Ma-access na sa Pilipinas ang streaming service nga Disney+ gikan Nobyembre 17,  mao kini ang gianunsyo sa Walt Disney Company (Southeast Asia) Ltd. karong adlawa, Oktubre 20, 2022. Gihulagway sa Disney+ ang kaugalingon niini isip usa ka gipahinungod nga streaming home alang sa movies ug TV shows gikan sa iconic brands sa Disney lakip na ang Disney, Pixar, Marvel, Star Wars ug National Geographic  Sugod sunod bulan, mahimong moapil ang mga konsumidor sa Pilipinas sa Disney+ streaming service uban sa pagpaila sa subsciption plans nga maghatag og daghang kapilian. Magtanyag sab kini og flexibility uban sa nagkalain-laing subscription options nga mohaum sa panginahanglan sa mga konsumidor, apil na ang:
Magamit ang Disney+ sa lapad nga kapilian sa mobile o television nga sakop sa napili nga subscription plans sa tiggamit, lakip na ang smartphones ug tablets (Android or iOS), smart TVs sama sa Samsung ug LG ug connected TV devices, apil na ang Google TV ug uban pang Android TV OS, Apple TV 4K ug Apple TV HD ug Chromecast"
"Gipagawas na sa lokal nga kagamhanan sa Negros Oriental ang official video alang sa Buglasan 2022 nga gilaumang magsugod karong Biyernes, Oct. 21.  Karong tuiga gibalik na gyud ang naandan nga Buglasan Festival, human kini gikanselar sa niaging duha ka tuig tungod sa pandemya sa #COVID19."
"Ang mosunod mao ang schedule sa mga kalihokan sa Buglasan Festival karon Oktuber 17-30, 2022."
"KAPITAN SA PIAPI, NIRESIGN ARON MAKAGAHIN OG PANAHON ALANG SA PAMILYA Ni-resign si Mr. Clark L. Labi isip Punong Barangay sa Piapi, apan nipasalig nga padayon siya nga mosuporta sa iyang pinalanggang barangay. Sumala pa ni Labi sa usa ka Facebook post, gihimo kini niya nga desisyon tungod kinahanglan sa iyang pamilya ang iyang presensya ngadto sa Canada. Gisubli sab niya nga kinahanglan sa iyang pamilya ang iyang suporta ug giya. Dugang pa niya, mingawon siya sa tanang opisyal ug empleyado sa gobyerno nga iyang nakatrabaho. Nipadayag sab siya sa iyang pagpasalamat sa pagsabot bahin sa iyang desisyon."
"1,000 KA RESIDENTE SA HIMAMAYLAN, WALA GIHAPON KAULI TUNGOD SA ENGKWENTRO SA MILITAR UG NPA DIDTO Ubos nalang sa 1,000 ka mga nibakwit nga residente ang nagpabilin sa evacuation centers sa Himamaylan City, Negros Occidental. Mao kini ang gibutyag ni Mayor Raymund Tongson niadtong Lunes, Oktubre 17, 2022. Gitugutan na nga makapauli sa ilang tagsa-tagsa ka mga panimalay ang mga nibakwit nga lumolupyo sa Barangay Cabadiangan ug Carabalan, gawas sa mga residente sa Sitio Campayas, Medel ug Sig-an sa Carabalan. Mao kini sila ang mga nibakwit sugod niadtong Oktubre 6 tungod sa engkwentro tali sa gobyerno ug pwersa sa mga rebelde. Gimandoan na sab ni Mayor Tongson ang pagbalik sa klase sa Barangay Cabadiangan ug Carabalan karong Miyerkules, Oktubre 19, 2022. Walo ka mga engkwentro ang nahitabo sa Carabalan sukad niadtong Oktubre 6 hinungdan sa pagkapatay sa usa ka giingong taas nga lider sa rebelde ug duha ka sundalo sa gobyerno."
"BES, EXCITED NA PUD BA KA SA BUGLASAN?  Nagsugod na sa pagtukod ang mga Local Government Units (LGU) sa ilang tagsa-tagsa ka mga booth alang sa pagbukas sa Buglasan Festival karong Biyernes, Oktubre 21, 2022."
"Ni-pose alang sa ilang unang litrato ang asawa ni Justin Bieber nga si Hailey Bieber ug ex nga si Selena Gomez atol sa 2022 Academy Museum Gala sa Los Angeles, nga makapahunong sa mga balita nga aduna'y panagbingkil sa duha ka kampo"
"Video sa pagluwas sa PNP Claveria sa usa ka residente nga na-trap sa sulod sa iyang panimalay sa Barangay Dibalio, Claveria, Cagayan atol sa taas nga pagbaha tungod sa severe tropical storm nga #NenengPH karong Dominggo. Nagpadayon pa sab ang search and rescue operations sa uban pang stranded nga mga residente."
"1,747 DENGUE CASES NATALA SA NEGOR; 8 NGA NAMATAY Nakatala og kinatibuk-ang 1,747 ka mga kaso sa dengue ang probinsya sa Negros Oriental gikan sa nagkalain-laing disease reporting units (DRUs) alang sa panahon sa Enero 1 hangtod Oktubre 1, 2022. Walo sa maong mga kaso ang natala nga namatay. Mas taas kini og 203% kung itandi sa samang panahon sa niaging tuig nga aduna'y 576 cases ug 0 deaths. Anaa sa 0-81 anyos ang edad sa natala nga mga kaso. Kalagmitan nga maapektaran mao ang nag-edad og 1-10 anyos (38%) ug kadaghanan nila mga lalaki (53%). Ang mosunod mao ang Top 10 Municipality/City sa probinsya nga aduna'y taas nga kaso sa dengue: Canlaon City, Dumaguete City, Bayawan City, Guihulngan, La Libertad, Sibulan, Bais City, Sta. Catalina, Siaton, ug Valencia."
"COA REPORT: 90% SA MGA PAMILYA SA 4Ps, UBOS GIHAPON SA POVERTY THRESHOLD Human sa 13 ka tuig nga pagdawat og cash grants, 90% sa mga aktibong benepisyaryo sa programa sa gobyerno nga Pantawid Pamilyang Pilipino Program (4Ps) ang ubos gihapon sa poverty threshold. Sumala pa sa report sa Commission on Audit (COA), kadaghanan sab nila ang mahimong matangtang sa lista sa programa kung dili dayon mopahigayon og kinahanglanon nga mga lakang bahin niini. Nakadawat ang antipoverty program sa gobyerno og kinatibuk-ang pondo nga P780.71 bilyon tali sa tuig 2008 ug 2021, gikan sa 62-page performance audit report sa 4Ps nga gi-post sa COA sa ilang website niadtong Oktubre 4. Gisubli sab nga aduna'y kinatibuk-ang 4.2 milyon nga aktibong benepisyaryo sa 4Ps nga anaa sa maong programa sulod sa pito hangtod 13 ka tuig. Apan 90% nila o 3,820,012 ka mga pamilya ang ubos gihapon sa poverty threshold."
"Gi-share sa NASA ang hulagway sa duha ka 'interacting galaxies' nga morag nagtapad nga naglutaw, kuha sa Hubble's Advanced Camera for Surveys. Ang galactic duo, bahin sa pagpaningkamot nga makatukod og archive sa 'interesting targets' alang mas detalyado nga umalabot nga pagtuon pinaagi sa Hubble, ground-based telescopes, ug NASA Webb."
"
Gilaoman nga aduna'y laing pagsaka sa presyo sa gasolina sa mosunod nga semana.  Sumala pa sa usa ka oil industry source, ang mosunod mao ang gibanabana nga kausbanan sa presyo sa mga produkto sa petroleum."
"DUMAGUETE GIKONSIDERAR ANG PAGPATUMAN SA PALENG-QR ALANG SA CASHLESS PAYMENTS SA PUBLIC MARKET, TRANSPORT HUBS Nakadawat si Mayor Felipe Remollo og orientation bahin sa pagpatuman sa Paleng-QR Ph Program nga magtugot sa mga tigbaligya ug mga drayber sa pedicab nga makadawat og digital/online payments gamit ang QR codes gikan sa ilang mga kostumer o pasahero. Kini alang sa mas paspas, epektibo ug luwas nga mga transaksyon ilabi na sa mga restrictions sa paglihok tungod sa pandemya sa Covid-19. Gipresentar ni Luther Palma, representante sa local branch sa Bangko Sentral ng Pilipinas, ngadto ni Mayor Remollo ang konsepto, tumong ug mechanics sa Paleng-QR, nga gitambayayong sa BSP ug Department of Interior and Local Government (DILG) aron pagdasig sa dakbayan sa pag-apil. Gilaoman sab nga mobisita si BSP Deputy Governor Bernadette Puyat ngadto ni Mayor Remollo alang sa usa ka conference aron hisgutan kung unsaon pag-institutionalize sa pagpatuman sa Paleng-QR Ph Program sa mga lokalidad, nga makatabang sab sa pagpakgang sa pagkuyanap sa peke nga kwarta ug impeksyon sa Covid-19."
"NGCP NAKOMPLETO NA ANG RESTORATION SA AMLAN-SAMBOAN SUBMARINECABLE Malampuson nga gipakusog sa NGCP ang Amlan-Samboan  138kV Transmission Line 1 niadtong Oktubre 2, 2022 mga alas-2 sa hapon.  Mao kini ang nadugang og kasaligan nga power transmission services tali sa mga isla sa Negros ug Cebu. Nadaot ang transmission line atol sa dredging ug re-channeling nganmga kalihukan sa DPWH sa Amlan, Negros Oriental niadtong Hunyo 15, 2021. Gitunga ang kapasidad sa underwater cable sa NGCP sa pagpasa og kuryente tali sa Negros ug Cebu, gikan sa 180 MW anaa nalang kini sa 90 MW, nga nag-limit sa dagan sa kuryente tali sa mga isla."
"Mga hulagway sa blessing sa nagkalain-laing opisina sa Provincial Capitol karong Huwebes, Oktubre 13, 2022."
"Nakuhaan og video sa netizen nga si Mark Niño Rosellosa ang usa ka King Cobra nga iyang nakit-an sa luyo sa ilang panimalay sa Tabogon, Cebu."
"SEN. TULFO GISUGYOT ANG FULL SCHOLARSHIP ALANG SA NURSING STUDENTS Gisugyot ni Senador Raffy Tulfo niadtong Martes ang probisyon sa paghatag og full scholarship sa nursing students, ubos sa usa ka kondisyon. Makadawat og full scholarship ang mga estudyante sa nursing, basta moserbisyo sila sa nasud sulod sa upat ngadto sa lima ka tuig human sa ilang graduation. Sumala pa ni Philippine Heart Center Executive Director Dr. Joel Abanilla, kinahanglan og balaod alang sa gisugyot sa Senador. Gawas ni Tulfo, nipadayag sab og suporta sa maong balaodnon si Senador Christopher Go, kinsa chairperson sa panel. Nasayran sa mga senador nga anaa lamang sa P34,000 ngadto sa P36,000 ang sweldo sa mga nurse sa government hospitals, mas ubos kini sa ikatanyag sa langyaw nga mga nasud. Gisubli ni Tulfo nga sobra sa trabaho ang mga nurse, ug nagserbisyo sa daghang mga pasyente kesa sa sulundon nga 4:1 ratio o upat ka pasyente sa usa ka nurse. Bag-ohay lamang, gibutyag sa Department of Health (DOH) nga aduna'y kakulang nga 106,000 ka mga nurse ang nasud."
"KAPIN 16,000 KA MGA RESIDENTE, NIBAKWIT TUNGOD SA PINAKABAG-O NGA ENGWENTRO SA HIMAMAYLAN Nisaka ang numero sa mga nibakwit sa Himamaylan City ngadto sa 16,976 human sa pinakabag-o nga engkwentro tali sa gobyerno ug mga pwersa sa rebelde sa Barangay Carabalan. Mao kini ang gibutyag ni Provincial Social Welfare Officer Merle Garcia niadtong Martes, Oktubre 11, 2022. 1,952 ka mga tawo ang nadungag sa mga nibakwit gikan niadtong Lunes diin aduna kini sa 15,024. Bag-ohay lamang, napatay si Romeo Nanta, alias Ka Juanito Magbanua, sa engkwentro sa Sitio Medel sa Barangay Carabalan mga 5:25 sa hapon niadtong Lunes. Siya ang commanding officer sa New People's Army Regional Operational Command -- Negros ug tigpamaba sa Apolinario Gatmaitan Command, sumala pa sa kasundaluhan. Mao na kini ang ikalima nga engkwentro sa Carabalan sukad pa niadtong Huwebes nga hinungdan sa pagbakwit sa mga lumolupyo tungod sa kahadlok. Sumala pa ni Garcia, gilaoman nila nga mosaka pa ang numero sa mga mobakwit human sa pinakabag-o nga engkwentro."
"Pipila ka mga tigbaligya sa Mandaue City Public Market ang nagdawat na og bayad pinaagi sa GCash. Sumala pa ni Mandaue City Mayor Jonas Cortes sa usa ka Facebook post, mga 60 ka stalls ang nagdawat na og digital payment, human nagsugod ang maong dakbayan sa pagduso niini niadtong Agosto ning tuiga. "
"GIINGONG LIDER SA NPA SA NEGROS, NAPATAY SA ENGKWENTRO Napatay ang usa ka giingong taas nga lider sa NPA sa engkwentro tali sa mga tropa sa 94th Infantry Battalion sa Sitio Medel, Barangay Carabalan, Himamaylan City, Negros Occidental niadtong Lunes, Oktubre 10, 2022. Giila ang napatay nga si Romeo V. Nanta, kinsa mas ilado sa pangalan nga Juanito Magbanua. Siya ang tigpamaba sa Komiteng Rehiyon – Negros, Cebu, Bohol, and Siquijor (KR-NCBS) sa CPP-NPA – NDF ug giingon inila nga communist terrorist leader sa isla sa Negros. Giingon sab nga aduna siya'y daghan nga mga warrant of arrest ug apil sa sunod-sunod nga mga engkwentro sa kasundalohan sa Carabalan. Sumala pa sa report, samtang nagpahigayon og pursuit operation human sa sunod-sunod nga engkwentro sa 94IB tali sa CTGs, laing engkwentro ang nahitabo tali sa tropa sa 94IB ug kapin o kulang pulo ka giingon Communist NPA Terrorists (CNT) sa naasoy nga lugar. Niresulta kini sa 10 minutos nga pagpinusilay sa wala pa nisibat ang mga giingong CNT sa managlahing direksyon ug gibiyaan ang patay nga lawas sa ilang kauban. Nakuha sa iyang posesyon ang cal.45 pistol nga gi-convert sa .9mm pistol, unom ka buhi nga bala, usa ka magazine, usa backpack, cellphone ug personal nga mga butang."
"PRES. MARCOS GIPIRMAHAN ANG SIM REGISTRATION LAW TALIWALA SA PAGDAGHAN SA TEXT SCAMS Giaprobahan na ni Presidente Ferdinand Marcos Jr. ang SIM Card Registration Law karong adlawa, Oktubre 10, 2022. Mao kini ang gipanan-aw nga pamaagi aron mapunggan ang text scams o text spams nga gi-target ang daghan nga mga Pilipino. Gipirmahan ni Presidente Marcos ang balaod, nga nag-require sa mga tiggamit og SIM card o mas bag-ong tipo sa SIM (eSIM) nga mopresentar ug bisan unsa nga opisyal nga identipikasyon sa dili pa kini nila magamit. Dugang pa niya nga ilalom sa maong balaod, kinahanglan sab nga morehistro ang mga aduna na'y prepaid SIM card sulod sa gitakda nga panahon. Kung mapakyas sa pagbuhat niini, moresulta kini sa automatic deactivation sa serbisyo sa SIM ngadto sa mga subscriber niini. Nipasalig sab ang Presidente sa publiko nga ang SIM Card Registration Act, ipaibabaw ang proteksyon sa confidentiality ug data privacy rights sa mga subscriber niini. Ilalom sa maong balaod, gimandoan ang tanan nga mga public telecommunications entities (PTEs) -- gobyerno o pribado -- ug mga direct sellers nga mo-require sa mga tiggamit nga mopresentar og valid ID sa dihang mokuha og SIM card. Samtang ang mga korporasyon, kinahanglan nga mopresentar og certificate of registration ingon man sa duly-adopted resolution nga motudlo sa ilang duly-authorized representative, ug special power of attorney alang sa pagrehistro sa SIM sa uban pang judicial entities."
"DGTE NAGTUKOD OG CENTER ALANG SA MGA MAG-UUMA ARON PAGKAT-ON SA BAG-ONG MGA TEKNOLOHIYA UG MAPALAMBO ANG PRODUKSYON Ma-access na sa mga lokal nga mag-uuma ug mangingisda ang pinakabag-o nga mga impormasyon ug teknik sa agrikultura pinaagi sa gitukod nga Farmer’s Information and Technology Service (FITS) Center sa dakbayan sa Dumaguete. Gidayeg ni Mayor Felipe Antonio Remollo ang Agricultural Training Institute sa Department of Agriculture tungod sa pag-turnover sa ubay-ubay nga mga kagamitan sa ICT ug mga materyales sa Information Education Campaign ngadto sa dakbayan. Gamiton kini sa FITS Center aron makatudlo og science, technology-based ug indigenous technologies gikan sa mga malampusong farmer-scientists aron mapalambo ang produksyon. Lakip sa mga gi-turnover nga kagamitan ang laptop, GPS, Samsung tablet, pocket wifi, printer ug gatusan ka mga materyales sa IEC. Anaa sab atol sa pag-turnover sila si Councilor Karissa Tolentino-Maxino (Deputy Mayor for Livelihood), City Administrator Lilani Ramon, mga lider sa nagkalain-laing farmers associations ug kawani sa City Agriculture Office nga gipangulohan ni Maria Victoria B. Umbac. Gilaoman nga sa pagtukod sa FITS Center, mahatagan ang mga mag-uuma og science-based information ug technology services nga makatabang nila sa pagsiguro sa seguridad sa pagkaon"
"2 KALABAW, NAANOD SA BAHA SA MINGLANILLA Tungod sa kusog nga pag-ulan, duha ka kalabaw (water buffaloes) ang nadala sa baha sa Barangay Campo 8 sa lungsod sa Minglanilla sa Cebu niadtong Sabado sa hapon, Oktubre 8, 2022. Sa video, makita ang mga lumolupyo sa maong dapit nga gitabagang ang usa sa mga kalabaw nga makuha sa baha gamit ang nipis nga mga pisi."
"2 SUNDALO PATAY, 6 SAMARAN SA ENGKWENTRO TALI SA MGA GIINGONG NPA SA NEGROS OCCIDENTAL Duha ka sundalo ang patay samtang unom ang samaran sa engkwentro tali sa mga giingong miyembro sa New People’s Army (NPA) sa Himamaylan City, Negros Occidental mga alas-9 sa buntag niadtong Sabado, Oktubre 8, 2022. Sumala pa ni Brigadier General Inocencio Pasaporte, 303rd Brigade commander, niadto ang mga sundalo sa maong dapit human makadawat og mga taho nga nagapangikil ang mga giingon rebeldeng NPA sa mga residente sa Barangay Carabalan. Mao na kini ang ikaupat nga panagsangka tali sa mga tropa sa gobyerno ug mga rebeldeng kominista sa kabukiran sa Himamaylan sulod sa tulo ka adlaw. Tungod sa pagpinusilay, niresulta kini sa pagbakwit sa labing menos 1,767 ka mga lumolupyo gikan sa Barangay Carabala. Gisakay sa helicopter ang mga samaran nga sundalo apan duha ang namatay nila sa ilang pagpaingon sa ospital."
"CEBU PACIFIC NAGTANYAG OG P2,499 NGA PLETE SA JAPAN Nagtanyag ang Cebu Pacific og promotional seats nga ingon kaubos sa P2,499 nga one-way base fare sa pipila ka mga destinasyon sa Japan, kini human gipagaan sa maong nasud ang border ug visa restrictions niini alang sa mga turista. Mao kini ang gianunsyo sa maong airline niadtong Biyernes, Oktubre 7, 2022. Itanyag kini karong Oktubre 7-9, 2022 ug aduna'y travel period gikan Nobyembre 1, 2022 hangtod Marso 31, 2023. Sumala pa sa Cebu Pacific, lakip sa promo ang biyahe paingon sa Nagoya, Narita, Fukuoka ug Osaka. Bag-ohay lamang, gianunsyo sa Japanese Embassy sa Manila nga modawat na sila og aplikasyon tanang klase sa visa, apil na ang individual travel. Matod pa sa notice nga gi-post sa Japanese Embassy niadtong Martes, magsugod ang pag-isyu og mga visa base sa gipagaan nga mga pamaagi sa Oktubre 11."
"THAILAND, NAGBANGOTAN SA MGA BIKTIMA SA MASS KILLING LOOK: 34 ka mga tawo ang namatay sa Thailand niadtong Huwebes, Oktubre 6, 2022, human sa pag-atake sa usa ka daycare center sa usa ka kanhi pulis gamit ang kutsilyo ug pusil. 22 ka mga bata ang nalakip sa mga biktima sa suspek, kinsa gipapahawa sa serbisyo sa niaging tuig tungod sa drug-related reasons, sumala pa ni district police official Chakkraphat Wichitvaidya. Gisubli niya nga nakit-an sab sa mga saksi nga nagkupot og kutsilyo ang suspek. Mga 30 ka bata ang anaa sa center sa dihang naabot ang suspek. Mas gamay sa naandan tungod sa kusog nga ulan, sumala pa ni district official Jidapa Boonsom, kinsa nagtrabaho sa usa ka duol nga opisina niadtong higayona. “The shooter came in around lunch time and shot four or five officials at the childcare center first,” sumala pa ni Jidapa. Apil sa mga napatay ang usa ka magtutudlo kinsa walo ka bulan nga buntis. Gisubli niya nga niadtong una, nakaingon sila nga fireworks kini. Dugang pa ni Jidapa, nipugos pagsulod ang suspek sa usa ka sirado nga kwarto diin nangatulog ang mga bata aron patyon didto gamit ang kutsilyo. Human sa pag-atake, niuli ang suspek sa ilang panimalay. Gipusil niya ang iyang asawa ug anak, ug giunay sab pagpatay ang iyang kaugalingon."
"Gibalik pag-usab sa Jollibee ang lamian nga Garlic Pepper Beef sa P95! Anaa lamang kini sa Mega Manila Stores pinaagi sa drive-thru, take out, dine-in ug delivery apps."
"JAPANESE CONSUL GENERAL, MAYOR REMOLLO NISAAD SA PAGPALAMBO SA PANAGHIGALAAY Nibisita si Consul General sa Japan sa Cebu Hideki Yamaji ngadto ni Dumaguete City Mayor Felipe Remollo kagahapon sa hapon, Oktubre 5, 2022. Naghiusa silang nisaad nga tutukan ang pagtrabaho alang sa pagpalambo sa kaluwasan ug kaayohan sa tanang Japanese students, citizens ug ilang pamilya. Gihisgutan sa duha ka mga opisyal kung unsaon pagpalambo sa cultural exchanges tali sa Pilipinas ug Japan nga makapalig-on sa long-standing friendship sa duha ka nasud. Pipila ka lokal ng mga opisyal ang nitambong sa arrival rites sa pagpasidungog ni Consul General Hideki Yamaji apil ang ubang Japanese students kinsa kasamtangang nagskwela sa Silliman University. Nagbinayloay og token sila si Mayor Remollo ug Consul General Hideki Yamaji, nakigpulong nila ni Councilors Karissa Tolentino-Maxino, Liga ng mga Barangay President Dionie Amores, Sangguniang Kabataan President Renz Macion, City Human Resource Management Officer Dr. Dinno T. Depositario JD ug uban pang department heads."
Mga supporter ni Pryde Henry Teves nagtigom sa gawas sa Kapitolyo karong hapon. Gilaoman ang posibleng pagtake-over ni Gov. Roel Degamo human siya giproklamar ug nanumpa isip gobernador sa Negros Oriental.
"BUGNAW NGA PANAHON, GILAOMAN SA MGA MOSUNOD NGA ADLAW Gilaoman karon sa Pilipinas ang anam-anam nga pag-abot sa northeast monsoon o amihan season sa mga umalabot nga adlaw. Mao kini ang gibutyag sa PAGASA niadtong Miyerkules, Oktubre 5, 2022, ingon man sa pag-anunsyo niini sa pagtapos sa southwest monsoon o habagat season. Nipasidaan sab ang state weather bureau nga tungod sa nagpadayong La Niña phenomenon, aduna'y 'increased likelihood' nga mahitabo ang above-normal railfall conditions, nga mahimong moresulta sa kusog nga pag-ulan, pagbaha, ug pagdahili sa yuta."
"MAYOR NA, DRIVER PA  Si Bais City Mayor Luigi Marcel Teves Goñi mao'y nangunay sa pagmaneho sa chariot nga mao'y gihimong bridal car sa bag-ong kasal nga sila si Teacher Jeddedeah M. Capila ug Jeramel T. Romano. Nahitabo kini human sa seremonya sa kasal diin usa sa mga principal sponsors si Mayor Luigi. Si Mayor ang nagmaneho sa bridal chariot paingon sa reception venue uban ang mga potpot nga mao'y gisakyan sa ubang abay sa kasal. Ang bag-ong kasal, nagkanayon nga chariot ug mga potpot ang gamiton nga sakyanan sa ilang kasal. Kini aron mapakita ug mapahibal sa tanan nga, ""we can still celebrate love and happiness though we are poor."" Mapasalamaton sab sila nga nisanong sa ilang hangyo si Mayor Luigi nga mao'y momaneho sa bridal chariot, ug napakita ang pagkamakamasa ug pagkamapalanggaon ni Mayor."
"Mobalik pag-usab sa Manila si American R&B singer ug three-time Grammy winner Ne-Yo alang sa usa ka concert karong Enero 23, 2023 sa Smart Araneta Coliseum."
"TEACHER SA CEBU, NAMATAY SA AKSIDENTE ATOL SA MISMONG ADLAW SA MGA MAGTUTUDLO Patay ang usa ka magtutudlo sa Minglanilla Central School human maaksidente sa Barangay Tunghaan sa lungsod sa Minglanilla sa Cebu ganihang buntag, Oktubre 5, 2022. Nahitabo ang maong insidente samtang nagsaulog ang nasud sa National Teachers' Day. Giila ang biktima nga si Charisma Servedo, kinsa gidala pa sa ospital apan namatay sa ulahi tungod sa iyang mga naangkon nga serious injuries. Sumala pa sa report, sakay sa motorsiklo si Charisma nga gimaneho sa iyang bana nga si Sherwin sa dihang nibangga nila ang usa ka lain pa nga motorsiklo. Matod pa ni Police Master Sergeant Joel Lacson sa Minglanilla Police Station, nakaangkon sab og mga samad ang bana ni Charisma. Sa pagkakaron, padayon pa nga gipangita sa kapulisan ang wala pa mailhing driver sa motorsiklo, kinsa niikyas human sa insidente."
"INFLATION RATE SA PILIPINAS NISAKA SA 6.9% SA SETYEMBRE GIKAN 6.3% SA AGOSTO Nisaka ngadto sa 6.9% ang inflation rate sa Pilipinas niadtong Setyembre gikan sa 6.3% niadtong Agosto. Mao kini ang gibutyag sa Philippine Statistics Authority (PSA) karong adlawa, Oktubre 5, 2022. Ang inflation mao ang rate sa pagsaka sa presyo sa consumer goods ug services. Mas paspas sab ang pagsaka sa inflation rate sa Setyembre karong tuiga kung ikompara sa 4.2% nga inflation rate niadtong Setyembre 2021. Ang inflation print sa niaging bulan, anaa sab sa forecast range sa Bangko Sentral ng Pilipinas (BSP) nga 6.6% hangtod 7.4%. Niabot sa 5.1% ang year-to-date average inflation, sulod sa pangagpas sa administrasyong Marcos nga 4.5% ngadto sa 5.5% alang sa tibuok 2022."
"
Karong adlawa, Oktubre 5, 2022, atong isaulog ang #WorldTeachersDay2022. Usa ka dako nga pagsaludo sa tanan nga mga magtutudlo sa tibuok kalibutan!"
"19 OUTSTANDING JOB ORDER PERSONNEL, GIHATAGAN OG PASIDUNGOG SA KAGAMHANAN SA DUMAGUETE 19 ka mga job order personnel gikan sa nagkalain-laing opisina ug departamento ang gihatagan og pasidungog sa City Government sa Dumaguete pinaagi ni Mayor Felipe Antonio Remollo. Gihatag sila og pag-ila tungod sa ilang outstanding performance base sa nahuman nga evaluation sa 4th Quater sa Calendar Year 2021. Nakadawat sila og plaques ug tokens gikan ni Civil Service Commission Negros Oriental Provincial Director Merlinda Flores-Quillano ug City Human Resource Management Officer Dr. Dinno T. Depositario atol sa culmination ceremony sa 122nd Philippine Civil Service Anniversary niadtong Sabado sa Pantawan People’s Park. Ang 19 ka Outstanding Job Order Personnel, mao sila si: Allen S. Abiera, City Veterinarian’s Office; Rowel A. Abueva, City Traffic Management’s Office; Dennis A. Albesa, City Engineering’s Office; Jeannette P. Buling, City Local Youth Development Office; Gally B. Cadallo, City Sports and Youth Development Office; Jamaima B. Casipong, City Discipline Zone; Dioge B. Ensertado, City Disaster Risk Reduction Management Office; Mardelisa M. Estela, City Treasurer’s Office; Rochelle T. Evero, City Social Welfare and Development Office; Generoso M. Flores, City Economic Enterprises Department; Arlinda V. Francisco, Dumaguete PNP Police Station; Niel Mark S. Galera, City Environment and Natural Resources Office; Rainer C. Famoso, Special Enforcement Unit; Erelyn B. Lanciso, City Agriculture’s Office; Dizanette T. Renquijo, City Assessor’s Office; Jason G. Talledo, General Services Office; Ana Lourdes M. Yang Yang, Office for the Senior Citizens Affairs; Jedah A. Ybiosa, City Health Office and Gina G. Zerna, City Nutrition Office."
"PAGSEMENTO SA DALAN NGA APIL SA METRO DUMAGUETE DIVERSION ROAD, NAGPADAYON Nagpadayon ang pagtrabaho sa dalan nga apil sa gihimo nga Metro Dumaguete Diversion Road human nga nisibog na ang mga tag-iya sa luna nga maagian sa maong lapad nga dalan. Padayon ang pagsemento sa dalan paingon sa taytayan nga likod sa Vida Royal (Candau-ay - Cadawinonan Bridge) nga parte ug sumpay sa maong diversion road. Gisuportaan ni Mayor Felipe Remollo ang gihimong proyekto sa DPWH tungod makatabang kini sa pagminus sa trapiko sa downtown area. Makahatag sab kini og kahapsay ug luwas nga pagbiyahe alang sa mga motorista nga molapos ngadto sa lungsod sa Bacong, Sibulan ug Valencia."
"MGA MAGTUTUDLO SA BAIS CITY, NAKADAWAT OG REGALO ALANG SA SELEBRASYON SA WORLD TEACHERS DAY Nakadawat ang mga magtutudlo sa Department of Education (DepEd) Bais City og mga regalo alang sa selebrasyon sa World Teachers Day niadtong Sabado, Oktubre 1, 2022. Sa usa ka video nga gi-upload sa social media, makita ang pipila ka mga karton nga aduna'y gamit para sa eskwelahan. Niabot sa 526 ka Smart TV sets ang gipanghatag aron mapahimuslan sa mga estudyante ug mga magtutudlo. Aduna sab mga printers nga gihatag sa 226 ka mga magtutudlo sa K to 3. Sa pagsugod sa klase kay nakadawat sab sila og bondpapers, alchohol ug facemasks. Ang Bais City mao ang pinakaunang nagpahigayon og limited face-to-face classes niadtong Abril, taliwala sa kalisod nga ilang naagian tungod sa Bagyong Odette. Sa pagkakaron, kada-adlawa na ang klase ug gipatuman na ang full capacity sa kada classroom sa tunghaan sa Bais City."
"
Lima ka taga-Negros Oriental ang suwerteng nalakip sa 433 ka mananaug sa sa P236-million jackpot prize 6/55 Grand Lotto niadtong Sabado, Oct. 1, 2022.  Kini sumala pa sa datos nga gipagawas sa Philippine Charity Sweepstakes Office (PCSO) karong gabii, Oct. 2.  Gilaomang makadawat ang 5 ka Negrense og kapin P545,000 nga premyo human nila nakuha ang winning number combination niadtong Sabado: 9-18-27-36-45-54."
"Sa talagsaong higayon, 433 ka tawo ang nidaug sa P236-million nga jackpot sa 6/55 Grand Lotto karong gabii, sumala pa sa PCSO. Tungod niini, bahin-bahinon sa mga mananaug ang maong premyo og makadawat sila og kapin ₱545,000 kada usa."
"GINIKANAN SA CHILD LABORERS NAKABATON OG SKILLS SA PAGLUTO ALANG SA ILANG PANGINABUHI Nagpahigayon og skills training ang dakbayan sa Dumaguete alang sa mga ginikanan sa child laborers isip parte sa intervention program aron makakwarta sila alang sa ilang mga pamilya. Giorganisar kini ni City Public Employment Service Office Manager Maria Socorro P. Mira. Gidayeg sab ni Councilor Karissa Tolentino-Maxino, Deputy Mayor for Livelihood, Poverty Alleviation and Women, ang mga ginikanan nga nakahuman sa maong kurso. Parte kini sa programa sa City Government alang sa mga ginikanan ilabi sa mga babayi aron makabaton sila og kahanas nga magamit nila sa paghimo og dugang nga mga panginabuhian. Ang maong training, gipahigayon sa TeamSkills School for Culinary Arts and Hospitality Management."
"MOTOR NIDAM-AG SA NAKA-STANDBY NGA TRUCK SA ZAMBOANGUITA; DRIVER SA MOTOR PATAY Usa ang patay human maaksidente ang iyang gimaneho nga motorsikto sa Sitio Guisoan sa Barangay Poblacion sa lungsod sa Zamboanguita mga alas-12 sa kadlawon niadtong Biyernes, Setyembre 30, 2022. Giila sa kapulisan ang biktima nga si Leomar Caingcoy Verances, 23-anyos, ulitawo, ug lumolupyo sa Barangay Nabago sa naasoy nga lungsod. Sumala pa sa kapulisan sa Zamboanguita, samtang nagpahigayon sila og mobile patrolling/roving, nakadawat sila og tawag nga aduna'y usa ka aksidente nga nahitabo sa maong lugar. Dali nga niresponde ang kapulisan ug nasuta nga usa ka self accident ang nahitabo. Gikataho sa kapulisan nga sakay sa iyang motorsiklo si Verances sa dihang nidam-ag kini sa truck nga naka-standby sa kilid sa dalan. Dali nga gidala si Verances sa Negros Oriental Provincial Hospital (NOPH) apan gideklara kini nga dead on arrival sa attending physician nga si Dr. Erad."
"Dili magpapildi ang mga estudyante sa Grade 10 - Saturn, Cluster A sa Piapi High School sa 'No Bag Challenge.' Ang nakadaog—usa ka estudyante nga gigamit ang daang electric fan isip sudlanan sa iyang mga gamit! "
"Gipagawas sa James Webb ug Hubble telescopes ang mga unang hulagway sa pagbangga sa DART spaceship sa asteroid nga Dimorphos niadtong Lunes. Sumala pa sa NASA, gituyo sa naasoy nga spaceship ang pagbangga sa maong asteroid aron sulayan ang planetary defense sa Earth batok sa mga delikado nga asteroid. "
"COMELEC, GIMANDO NA ANG PAG-ANNUL SA KADAUGAN NI GOV. TEVES NIADTONG MAYO Gimando na sa Commission on Elections (Comelec) en banc ang pag-annul kon pagbakwi sa kadaugan ni Governor Pryde Henry Teves niadtong Mayo. Kini subay sa usa ka writ of execution nga giluwatan sa Comelec niadtong Martes, Sept. 27, 2022. Gipagawas ngadto sa publiko ug gikompirmar sa Comelec ang maong dokumento karong adlawa, Sept. 29.  Nakakuha sab ang Yes The Best Dumaguete og lehitimong kopya sa maong desisyon. Sa boto nga 3-2, gidapigan sa Comelec en banc ang desisyon sa Second Division niini niadtong Disyembre pagdeklarar kang Grego Degamo isip nuisance candidate. Mahinumduman nga ""Ruel Degamo"" ang gigamit nga ngalan ni Grego sa iyang kandidatura pagkagobernador. Tungod kay wala may temporary restraining order gikan sa Korte Suprema sa pagkakaron, gimanduan sab sa Comelec ang Special Provincial Board of Canvassers (SPBOC) sa Negros Oriental nga bakwion ang kadaugan ni Teves. Gimanduan pud ang SPBOC nga ibalhin ang kapin 49,000 ka boto ni Ruel Degamo ngadto kang kanhing Gov. Roel Degamo. Sumala pa sa Comelec, pakalit kuno kaayo nga gigamit ni Grego ang ngalan nga ""Ruel"" isip angga niadtong piniliay.  Ang maong lakang, makahatag kuno og kalibog tungod kay duna sab laing kandidato nga nagngalan og Roel Ragay Degamo, kinsa mao ang kanhing gobernador.  Giklaro sab sa Comelec nga ""Gaudia"" ang apilyedo ni Grego apan gituyo niya og gamit ang ""Degamo"" niadtong piniliay. “All of these evinces bad faith on the part of the Respondent, clearly, he has no bona fide intention to run for the gubernatorial seat in Negros Oriental,” ingon sa desisyon sa Comelec.  Subay sa mando sa Comelec, gitakdang magpulong ang SPBOC didto sa Manila karong Lunes, Oktubre 3, aron bag-uhon ang mga certificate of canvass sa mga boto, ingon man pagproklamar sa kandidatong nidaog sa 2022 gubernatorial race. Sa pagsulat niining balita, wala pay pamahayag gikan sa mga kampo nila ni Teves ug Degamo nunot sa kamanduan sa Comelec. #NewsBite | with reports from Willard Cheng, ABS-CBN News"
"DOH: PILIPINAS, KULANG OG 106,000 KA NURSES Gibutyag sa Department of Health (DOH) niadtong Huwebes nga kulang ang Pilipinas og 106,000 ka nurses, taliwala kini sa 'migration' sa mga health workers sa pagpangita og mas maayo nga mga oportunidad. Ganahan ang maong health department nga ipadayon sa nasud ang 7,000 nga tinuig nga deployment cap sa mga bag-ong na-hire nga medical professionals sa gawas sa nasud. Dugang pa ni Vergeire, kulang sab ang Pilipinas og doctors, pharmacists, medical technologists, midwives, physical therapists ug dentists. Sa pagkakaron, ang DOH aduna'y kapin 2,000 ka mga unfilled plantilla positions. Lakip sa maong numero ang 624 nga posisyon alang sa nurses, 1,332 alang sa midwives, ug 63 alang sa dentists."
"KRIMEN SA DUMAGUETE, MIUS-OS NGADTO SA 25.27% KARONG TUIGA Mius-os ang mga insidente sa krimen sa dakbayan sa Dumaguete ngadto sa 25.27%. Gikan sa 554 nga kinatibuk-ang insidente sa krimen gikan niadtong Enero hangtod Agosto 31, 2021, nahimo na lamang kini nga 414 gikan sa susamang mga bulan sa tuig 2022. Gibutyag ang maong report ni City Chief-of-Police Lt. Col. Joeson B. Parallag niadtong Lunes atol sa quarterly meeting sa City Peace and Order Council nga gipangulohan ni Vice-Mayor Ma. Isabel Sagarbarria ug Councilor Rey Lyndon Lawas, Deputy Mayor for Peace and Order and Illegal Drugs Abuse. Sa laing bahin, gibutyag sab sa City Bureau of Fire Protection nga anaa sa P1,087,600.00 ang gibanabana nga kadaot sa kabtangan nga na-record sa 10 ka mga insidente sa sunog gikan Enero hangtod Agosto 2022. Gisubli ni City Fire Marshall Chief Inspector Marlon K. Chomling nga mas ubos kini kung ikompara sa 27 fire incidents niadtong 2020 nga niresulta sa P4.8 million nga gibanabanang damage to property ug 17 fire incidents niadtong 2021 nga aduna'y P2.3 million nga gibanabanang damage to property. Gilaoman sab nila nga wala na'y dagko nga mga insidente sa sunog nga mahitabo sa katapusang 3 ka bulan sa 2022."
"BRIDE NGA WALA GITUNGHA SA IYANG GROOM, GIPADAYON ANG SEREMONYA, PARTY UBAN SA IYANG PAMILYA, HIGALA Usa ka bride ang wala gitungha sa iyang groom sa ilang kasal apan imbes nga maguol, gipadayon sa bride ang pipila ka parte sa seremonya apil na ang party. Sumala pa sa bride nga si Kayley Stead, upat na sila katuig nga magkarelasyon. Katapusan niya nga nakit-an ang iyang groom mga alas-4 sa hapon sa wala pa ang adlaw sa ilang kasal sa Switzerland. Bisan paman wala ang groom, gipadayon ni Kayley ang pipila ka parte sa seremonya diin gisuot niya ang iyang bridal gown ug aduna'y entrance uban sa iyang amahan. Human niini, gipadayon sab ni Kayley ang party. Imbes slicing of the cake, nahimo kining punching of the cake. Sa iyang first dance nga uban unta niya ang iyang groom, ang iyang amahan ug igsuon ang iyang gisayaw. Gisubli ni Kayley nga niadtong nakita niya nga naghilak ang iyang entourage, gipili niya nga ipadayon ang party tungod nakagasto naman sila ug uban naman sab niya ang iyang pamilya ug mga higala. Tungod niini, gidayeg si Kayley sa iyang mga parente ug mga higala. Nitabang sab sila nga makakolekta og kwarta aron mabawi ang mga gigasto ni Kayley sa kasal."
"Gidayeg sa Taste Atlas, usa ka food website, ang Lumpiang Shanghai isip ikaduha sa best street food sa kalibutan."
Nagdala og dakong kadaot sa #CentralVietnam ang Typhoon #Noru human kini mag-landfall sa ilang nasud ganihang buntag. Ang Typhoon #Noru mao sab ang kanhing Bagyong #KardingPH nga niagi ug nagbilin og kadaot sa pipila ka mga lugar sa Pilipinas.
"SILLIMAN UNIVERSITY GIILA PAG-USAB ISIP USA KA NATIONAL HISTORICAL LANDMARK Ginganlan pag-usab ang Silliman University isip usa ka 'national historical landmark' kon usa ka nasudnong timaan sa kasaysayan. Giinagurahan ang usa ka marker kon timaan niini niadtong Biyernes sa hapon, Setyembre 23, 2022 sa Leopoldo T. Ruiz Administration Grounds. Gipadayag kini ni National Historical Commission of the Philippines Chairman Dr. Rene R. Escalante ug SU President Dr. Betty Cernol McCann. Nihatag sab sa ilang mensahe sila si Dr. Earl Jude Paul Cleope, NHCP Commissioner ug SU Vice President for Academic Affairs. Sukad pa niadtong Hunyo 19, 2002, giila na ang SU isip usa ka national historical landmark sa National Historical Commission of the Philippines (NHCP) pinaagi sa Resolution No. 7, S. 2002. Nabutang ang SU sa level 1 nga klasipikasyon. Mao kini ang pinakataas nga klasipikasyon kung diin aduna'y opisyal nga pagdeklara ug marker kon timaan gikan sa NHCP. Sa pagkakaron, anaa ang karaang landmark sa Silliman Hall ug nakatapot sa pader sa dayong pagsulod sa function hall."
"
Nibalik na gyud human ang duha ka tuig ang inila nga Jan-Jan Carnival sa Valencia, isip pagsaulog sa tinuig nga pista sa maong lungsod karong Oktubre 12. Mahinumduman nga nawala ang karnabal niadtong tuig 2020 ug 2021 tungod sa pandemya sa #COVID19."
"BABAYI NGA NAANOD SA SUBA SA TAYASAN, NAKIT-AN NA Nakit-an na ang patay'ng lawas sa usa ka babayi nga naanod sa baha sa Barangay Bago sa lungsod sa Tayasan mga alas-7 sa buntag karong adlawa, Setyembre 26, 2022. Giila sa kapulisan sa Tayasan ang biktima nga si Maribel Mariano Esteban, 43, balo, ug lumolupyo sa Sitio Kabangaan sa maong barangay. Sumala pa sa imbestigasyon, nilabang kagahapong adlawa ang biktima sa suba uban ang iyang 19-anyos nga anak ug 15-anyos nga pag-umangkon. Kusog ang bug-os sa tubig tungod sa baha hinungdan nga naanod sila. Na-rescue ang duha ka bata, apan nakaplagan ang patay'ng lawas sa biktima ganihang buntag mga 300 meters sa lugar nga ilang gianuran."
"DAKONG ISDA, NAPANA SA RIZAL BOULEVARD Nahimong masuwertehon ang Lunes sa usa ka mamanaay (spear fisher) human kini nakadakop og dakong mamsa sa kadagatan duol sa Rizal Boulevard ning dakbayan.  Moabot og 20 kilogramo ang gibug-aton sa maong nadakpan nga mamsa."
"Nagpahigayon og aerial inspection si Presidente Ferdinand Marcos Jr. sa mga apektado nga lugar sa Bagyong #KardingPH sama sa Bulacan, Nueva Ecija, ug Tarlac. "
"
Aduna'y kausbanan sa presyo sa gasolina sa Pilipinas SHELL ugmang adlawa, Setyembre 27, 2022."
"Pinakagrabe nga naigo sa Bagyong #KardingPH ang Bongliw, usa ka komunidad sa Barangay Rizal, Panukulan, Polillo Island. Sumala pa ni Fr. Bong Sarabia, CM. Bono Mari ug St. Vincent de Paul POGI Social Dev’t, Inc. kinsa nagsugod na sab sa ilang pauna nga relief work aron makatabang sa mga residente. "
"Naguba ang mga kabalayan ug imprastraktura human niigo ang Bagyong #KardingPH sa munisipalidad sa Burdeos sa Polillo Island, Quezon. Nag-landfall kini sa naasoy nga lugar niadtong Domiggo sa gabie, Setyembre 25, 2022. "
"Naguba ang mga kabalayan ug sakayan sa Barangay Paltic, Dingalan, Aurora human sa Bagyong #KardingPH nga niigo sa Luzon niadtong Dominggo, Setyembre 25, 2022. Nihimo sa ikaduhang pag-landfall ang bagyo sa naasoy nga lungsod kagabii, 8:20 sa gabii."
"Walay klase karong adlawa (Sept. 26, 2022) sa 6 ka lugar sa Negros Oriental tungod sa epekto sa Bagyong #KardingPH. Kini sigon sa anunsyo sa mga lokal nga kagamhanan sa maong mga lungsod ug dakbayan, ingon man sa Disaster Risk Reduction and Management Office sa DepEd Negros Oriental. "
"Walay klase sa tanang pampubliko og pribadong eskuwelahan sa lungsod sa Tayasan karong Lunes, Sept. 26, 2022, tungod sa Bagyong #KardingPH. Kini sigon sa mando nga gipagawas ni Mayor Susano Ruperto karong adlawa, Sept. 25. Sumala pa ni Ruperto, gisuspenso niya ang klase sa tanang tunghaan sa iyang lungsod human nga nisaka ang tubig sa mga suba sa Panayawan ug Jilabangan tungod sa walay puas nga pag-ulan didto. Dugang pa sa mayor, dunay pipila ka residente nga gikatahong nalumos sa Sitio Cabangahan, Barangay Bago human sila nisulay pagtabok sa Panayawan River ganinang alas-6 sa hapon."
"IKOG NI SUPER TYPHOON KARDING, NABATI SA SIQUIJOR Bisan pa man og dili direktang maigo ang probinsya sa Siquijor sa Bagyong #KardingPH, mabati na ang epekto niini didto.  Makita niini nga video nga napalid ang pipila ka tolda sa pantalan sa Siquijor tungod sa kusog nga hangin nga dala sa ikog kon trough sa bagyo."
"Nagpagawas ang PAGASA og rainfall advisory sa Negros Oriental, habagatang Sugbo, ug Siquijor. Padayong makasinati ang atong probinsya og mga pag-ulan-ulan karong Domingo, Sept. 25, 2022, tungod sa epekto sa Hanging Habagat ug sa trough kon ikog sa Bagyong #KardingPH."
"SIGNAL NO. 5, GIISA NA TUNGOD SA BAGYONG KARDING Gipaubos na ang pipila ka lugar sa Luzon sa Signal No. 5 tungod sa hulga sa Super Typhoon #KardingPH. Ang Signal No. 5 mao nga kinatas-an ang tropical cyclone wind signal sa PAGASA. Gibanabanang makasinati og mga kusog nga ulan ug hangin nga moabot og 185 km/h ang maong mga dapit sa mosunod nga 12 oras  Samtang diri sa Negros Oriental, padayong makasinati ang atong probinsya og mga pag-ulan tungod sa epekto sa Hanging Habagat ug sa trough kon ikog sa bagyong Karding. "
" KARDING, USA NA KA SUPER TYPHOON Mas nikusog pa ug nahimo nang hingpit nga super typhoon ang Bagyong #KardingPH. Kini sumala pa sa latest bulletin sa PAGASA nga gipagawas karong alas-8 sa buntag Domingo, Sep. 25, 2022. Bisan pa man og walay tropical cyclone warning signal sa Negros Oriental ug Kabisay-an, makasinati gihapon ang atong probinsya og mga pag-ulan ug monsoon rains tungod sa Hanging Habagat nga mas gipakusgan sa bagyo. Ulahing nasuta sa PAGASA ang Bagyong Karding 230 km East of Infanta, Quezon. Nagdala kini og hangin nga moabot sa 185 km/h ang gikusgon. Ang bugso niini, moabot sab og 230 km/h. Gipaubos na sa Signal No. 4 ang Polillo Islands, samtang anaa sa Signal No. 3 ang pipila ka bahin sa Metro Manila ug Luzon. "
"BAKA GUSTO MO-ESKUWELA! LOOK: Nabulabog ang klase ni Ma'am Neneng Portrias Garaula human aduna'y usa ka puting baka ang nisulod sa iyang classroom niadtong Setyembre 22, 2022. Sumala pa ni Ma'am Garaula, maestra sa grade six sa Larapan Elementary School sa Jagna lalawigan sa Bohol, nakuratan siya ug ang iyang tibuok klase sa dihang nisulod ang baka samtang nagklase siya. Nagtinabangay ang mga estudyante sa pag-abog sa baka aron mogawas kini sa classroom. Tungod niini, nanawagan sab si Ma'am Garaula sa mga namuhi og hayop duol sa eskuwelahan nga bantayan kini aron dili makabuhi ug mosulod sa classroom sama sa nahitabo nila. "
"NATIONWIDE BAKUNAHANG BAYAN, IPAHIGAYON SUNOD SEMANA; MODAWAT OG WALK-INS Maghatag na sab og primary o booster doses sa Covid-19 vaccines ang kagamhanan sa dakbayan sa Dumaguete isip pagsuporta sa Bakunahang Bayan: PinasLakas Special Vaccination Days sunod semana, Setyembre 26-30, 2022. Moalagad sa paghatag sa bakuna ang mga healthcare workers ug uban pang government employees nga gi-assign sa City Inter-Agency Task Force for the Management of Emerging Infectious Diseases nga gipangulohan ni Mayor Felipe Antonio Remollo. Gikompirma ni City Health Officer Dr. Maria Sarah B. Talla nga 3 ka vaccination sites ang magdungan sa paghatag og bakuna ngadto sa mga bata nga nag-edad og 5-17 anyos ug sa mga hamtong. Ang vaccination sites mao ang Robinson Place Dumaguete, City Health Main Office, ug City Health Office 2 sa Barangay Talay. Tumong sa usa ka semana nga national special vaccination drive nga mapakusgan ang mga paningkamot niini aron makab-ot ang national targets sa paghatag og bakuna batok Covid-19. Dili na kinahanglan nga magparehistro tungod modawat sila og mga walk-in clients."
"NAPALGANG PATAYNG LAWAS SA USA KA DALAGA, NAILHAN NA  Napalgan ang patay'ng lawas sa babayi sa usa ka hotel sa Real St. atbang sa NORECO 2 sa dakbayan Dumaguete ganihang udto, Setyembre 23, 2022. Giila sa kapulisan ang biktima nga si Christine Joy Dumao Labe, 25-anyos, ug lumolupyo sa Barangay Inalad, Poblacion, Pamplona. Sumala pa sa inisyal nga imbestigasyon, niagi ang receptionist sa maong hotel sa mga kwarto sa 4th floor ug gituktok ang room sa biktima apan wala'y nitubag. Pag-abri sa purtahan, napalgan niya ang biktima nga wala na'y kinabuhi ug dali nga nitawag og tabang sa kapulisan. Dali sab nga niresponde ang Rescue Emergency Response Team sakay si Jonathan Anggana, usa ka Team Leader uban ni Dr. Kenneth Coo kinsa nideklara nga patay na ang biktima mga 1:18 sa hapon. Sa pagkakaron, nagpadayon pa ang imbestigasyon sa kapulisan."
"PROYEKTO NGA PAGTUKOD OG BOULDER DIKES, KANAL SA BANILAD-MANGNAO, NAGPADAYON Nagpadayon ang pagtrabaho sa proyekto sa Barangay Banilad hangtod sa Barangay Mangnao nga mokontrolar sa baha ilabi na sa panahon sa ting-ulan ug bagyo. Nigahin ang administrasyon ni Mayor Felipe Remollo og mokabat sa P25 milyones nga pondo alang sa maong proyekto. Tumong niini nga palapdan ang mga boulder dikes, magbutang og box culvert ug kanal aron makontrol ug mosubay sa naandan nga agianan ang dakong bul-og sa tubig nga gagikan sa Valencia paingon sa Lagnasan Creek ug diretso na sa Ihalason Beach ug dili na moawas sa mga kadalanan ug kabalayan.  Nagpadayon ang proyekto apan aduna'y gipanglaktawan usa nga mga apektadong luna tungod sa pagdumili sa mga nagpailang tag-iya niini nga gamiton ang ilang propredad aron agian ug tukuran sa mga boulder dikes aron unta malikayan na ang pag-awas sa tubig o pagbaha."
"
NAPALGANG PATAYNG LAWAS SA USA KA DALAGA, NAILHAN NA  Napalgan ang patay'ng lawas sa babayi sa usa ka hotel sa Real St. atbang sa NORECO 2 sa dakbayan Dumaguete ganihang udto, Setyembre 23, 2022. Giila sa kapulisan ang biktima nga si Christine Joy Dumao Labe, 25-anyos, ug lumolupyo sa Barangay Inalad, Poblacion, Pamplona. Sumala pa sa inisyal nga imbestigasyon, niagi ang receptionist sa maong hotel sa mga kwarto sa 4th floor ug gituktok ang room sa biktima apan wala'y nitubag. Pag-abri sa purtahan, napalgan niya ang biktima nga wala na'y kinabuhi ug dali nga nitawag og tabang sa kapulisan. Dali sab nga niresponde ang Rescue Emergency Response Team sakay si Jonathan Anggana, usa ka Team Leader uban ni Dr. Kenneth Coo kinsa nideklara nga patay na ang biktima mga 1:18 sa hapon. Sa pagkakaron, nagpadayon pa ang imbestigasyon sa kapulisan."
"JULIA BARRETTO NAG-RELAX UG NAGPAMASAHE SA PANTAWAN PEOPLE’S PARK Nibisita si Julia Barretto ug iyang grupo sa Pantawan People's Park sa Rizal Boulevard aron masinati ang foot massage ug makita ang mga pamilya nga nakigbahin sa ilang paborito nga mga outdoor hobbies atol sa iyang pag-anhi sa dakbayan. Nakigkita sab si Barretto nila ni Mayor Felipe Antonio Remollo ug SK President Renz Macion (Deputy Mayor for Tourism) ug gihisgutan ang inspirasyon ug features sa Pantawan People’s Park. I-feature ni Barretto ang dakbayan sa Dumaguete sa iyang travel series nga ""Juju on the Go"" sa iyang YouTube channel sa koordinasyon ni City Tourism Officer Jacqueline V. Antonio."
"DUMAGUETE NAKADAWAT OG 5-STAR RATING ALANG SA ENERGY, FUEL CONSERVATION Nakadawat ang kagamhanan sa dakbayan sa Dumaguete og puntos nga 94 nga katumbas sa 5 star rating ug Grade A alang sa labing maayo nga mga buhat aron pagkonserbar sa elektrisidad ug gasolina. Base kini gipahigayong assessment sa Energy Audit Team gikan sa Department of Energy (DOE) ug Department of Science and Technology- Industrial Technology Development Institute (DOST-ITDI). Aduna'y gipahigayong conference uban sa Energy Audit Team aron pagsusi sa mga dokumento ug records nga may kalabutan sa pagkonserbar sa elektrisidad ug gasolina. Nagpahigayon sab ang Energy Audit Team og random checking sa energy-consuming equipment sa mga opisina ug pagsukod sa konsumo sa kuryente sa mga building."
"3 KA TAAS NGA OPISYAL SA NPA UG 13 UBAN PA, MITAHAN SA MGA AWTORIDAD Misurender ang 16 ka giingong rebelde apil na ang 3 ka anaa sa ranggo nga mga lider sa News People's Army (NPA) ngadto Guihulngan City Task Force to End Local Communist Armed Conflict ug uban pang state troopers niadtong Martes, Setyembre 20, 2022. Nagpahigayon og ceremonial declaration ug turnover sa Barangay Poblacion sa Guilhulngan City nga gipangulohan ni Brig. Gen. Inocencio Pasaporte, 303rd Infantry Brigade commander. Sumala pa sa kasundalohan, lakip sa mga misurender ang commanding officer sa Sentro de Grabidad Platoon, usa ka political adviser ug medical officer. Nahimo kini silang parte sa Central Negros 1, Komiteng Rehiyon-Negros, Cebu, Bohol, ug Siquijor (KR-NCBS) ilalom sa Leonardo Panaligam Command. Matod pa sa commanding officer nga giila isip si Ka Jimbo, ang kakapoy, kahadlok ug kagutom ang pinakalisod nilang nasinati sa kabukiran. Usa sab sa rason sa ilang pagsurender mao ang kamingaw nga ilang gibati para sa ilang pamilya nga dugay na nilang gibiyaan tungod sa mga dili tinuod nga mga saad sa NPA."
"JULIA BARRETTO NAKIGPULONG SA MGA LOKAL NGA OPISYAL SA DUMAGUETE Nibisita ang aktres ug blogger nga si Julia Barretto ni Mayor Felipe Antonio Remollo ug nakigkita sa uban pang lokal nga mga opisyal sa city hall kagahapon sa buntag, Setyembre 21, 2022. I-feature ni Barretto ang dakbayan sa Dumaguete sa iyang travel series nga 'Juju on the Go' sa iyang YouTube channel. Sa wala pa ang iyang pagbisita sa dakbayan, gi-feature na sab niya ang mga sikat nga local ug foreign tourist destinations sa iyang mga niaging episodes. Gipasiugda niya ang linutoan, makasaysayon nga mga dapit, natural wonders ug talagsaon nga kasinatian sa maong mga lugar."
"SUMC FOUNDATION INCORPORATED, NIDONAR OG LIBOAN KA MGA PPE SA DUMAGUETE Nagdonar ang Silliman University Foundation Incorporated og liboan ka mga Personal Protective Equipment (PPEs) ngadto sa Dumaguete City Health Office. Pagpakita kini nila og suporta sa mga paningkamot sa City Inter-Agency Task Force for the Management of Emerging Infectious Diseases aron makontrolar ang pagkuyanap sa impeksyon sa Covid-19. Gidawat ni Mayor Felipe Antonio B. Remollo ug City Health Officer Dr. Maria Sarah B. Talla ang mga gidonar nga PPEs gikan ni SUMC Foundation Inc. President Roberto D. Montebon, SUMC Vice-President for Nursing and Patient Services Fredita Tan ug SUMC VP for Finance ug OIC Pamela Fontanosa. Lakip sa mga gidonar nga PPE ang 3,500 ka isolation kits, 15,000 ka piraso sa N95 masks ug 8,000 ka coveralls. Magamit kini sa mga health workers ug uban pang Covid-19 frontliners nga na-assign sa 30 ka mga barangay sa dakbayan."
"PISI, CEMAP NAGPAHIGAYON OG INFORMATION AND EDUCATION CAMPAIGN ALANG SA MGA RETAILER SA KABILYA Nagpahigayon og Information and Education Campaign ang Philippine Iron and Steel Institute (PISI) ug Cement Manufacturers Association of the Philippines (CeMAP) alang sa mga retailer aron pag-edukar kung unsa ang insakto nga kalidad sa kabilya nga pwedeng ibaligya. Uban sa Department of Trade and Industry (DTI), giimbitar nila ang pipila ka mga retailers gikan sa nagkalain-laing bahin sa probinsiya sa Negros Oriental aron maminaw og mapahibalo sa mga bag-ong standard sa kabilya. Sumala pa sa representante sa PISI, ang bag-ong standard sa kabilya aduna'y makita nga logo sa naggama, sukod sa kabilya, color coding ug grado niini. Mahibal-an sab kung insakto ba ang napadala nga kabilya sa aktwal nga gibug-aton ug katas-on niini. Ang PNS 49: 2020, aduna'y +/- 6% tolerance, samtang ang PNS 211: 2002, aduna'y +/- 10%. Mahibal-an ang pagkwenta niini gamit ang standard formula. Gisubli nila nga angayang mahibalo ang mga retailers niining impormasyon aron dili sila madakpan sa DTI nga magbaligya og mga sub-standard nga mga materyales. Apan matod pa sab sa mga retailers, angayan nga unang i-monitor kadtong mga kompanya nga tiggama sa mga kabilya aron dili sila makapalit og mga sub-standard nga mga materyales. Moepekto karong Enero 1, 2023 ang strikto nga pagpatuman sa giingong standard sa kabilya ug magsugod na sila og pakalit nga inspeksyon sa mga tindahan nga gabaligya niining mga materyales. #NewsBite | via Jan Aarron Dela Torre, correspondent"
"DEPED: P532-M BUDGET ALANG SA SPED SUNOD TUIG, GIBASURA Gibasura ang P532-million nga special education (SPED) budget sa 2023 National Expenditure Program (NEP). Gisubli sa Department of Education (DepEd) nga orihinal nilang gisugyot ang maong budget apan gibasura kini sa ulahi, kini human aduna'y mga netizens nga nireklamo nga dili patas ang zero-budget allocation alang sa SPED program sunod tuig. Sumala pa sa tigpamaba sa DepEd nga si Michael Poa, nagbuhat na sila og ""internal adjustments"" sa mga pwedeng magamit sa pag-mintinar ug uban pang gasto sa pagpadagan sa mga tunghaan aron masuportahan ang SPED program."
"JUST IN: PAG-POSTPONE SA BRGY, SK ELECTIONS, GIAPROBAHAN NA Giaprobahan sa House of Representatives ang House Bill 4673 nga pag-postpone sa eleksyon sa Barangay ug Sangguniang Kabataan (SK) karong Disyembre 5, 2022 ngadto sa unang Lunes sa Disyembre 2023. Aprobado kini sa ikatulo ang ulahing pagbasa nga aduna'y 264 yes votes, 6 no votes ug 3 ka abstentions."
"Aduna'y ipahigayon nga Local Job Fair sa Robinsons Place sa Barangay Calindagan sa dakbayan sa Dumaguete karong Sabado, Setyembre 24, 2022. Ipahigayon kini sa City Government sa Dumaguete pinaagi sa Public Employment Service Office ug sa pakigtambayayong sa Make Sense Philippines. Ang mga aplikante, mahimong morehistro pinaagi ani nga link: https://bit.ly/DumagueteJobFair Anaa sab ang mga representante gikan sa mga kaubang ahensya sama sa DOLE, OWWA, ug TESDA aron motubag sa mga pangutana ug kabalaka."
"RADIO ANNOUNCER SA MABINAY, GIDUNGGAB PATAY Patay ang usa ka radio anchor ug commentator sa lungsod sa Mabinay human siya gidunggab niadtong Dominggo sa gabie, Setyembre 18, 2022, sa Barangay Himocdongan. Sumala pa ni Police Maj. Paul Vincent Dumaguing, hepe sa Mabinay Police Station, giila ang biktima nga si Rey Blanco, kinsa nagtrabaho sa Power 102.1 DYRY RFM nga usa ka radio station nga nakabase sa Mabinay. Nasayran sa imbestigasyon nga niadto si Blanco sa balay sa igsuon sa suspek kung diin nahitabo ang maong krimen. Gisulayan pagdala sa mga silingan ug opisyal sa barangay si Blanco sa Mabinay Community Hospital apan gideklara kini nga patay na sa nag-atiman nga mananambal. Boluntaryo nga ni-surrender ang suspek sa nagresponde nga mga personahe sa PNP sa maong dapit. Gitanggong na sab siya karon sa naasoy nga municipal police station."
"Sa selebrasyon sa Global Handwashing Day 2022, giimbitar sa Metro Dumaguete Water ang mga talentadong dance group sa tibuok probinsya sa Negros Oriental nga moapil sa Hugas Luwas Dance Contest. Ipahigayon kini sa Pantawan People's Park karong Oktubre 16, 2022 (Dominggo), alas-6 sa gabie. Ang online registration ug audition karong Setyembre 13-26, 2022. Registration link: https://forms.gle/qxKCc7Yu6JSzn1YS9 Ang maong kalihukan, gipresentar sa Metro Dumaguete Water sa panag-uban sa City Government sa Dumaguete ug sa City Tourism Office."
"JAPAN GILAOMANG IBALIK ANG VISA-FREE TOURIST TRAVEL KARONG OKTUBRE Gilaoman nga tangtangon sa Japan ang pag-ban sa indibidwal nga tourist visa requirements apil na ang limitasyon sa adlaw-adlaw nga pag-abot sa mga turista sugod karong Oktubre. Sumala pa sa Nikkei niadtong Huwebes, tumong sa nasud nga makabenepisyo sa pag-uswag sa global tourism. Sa pagsunod sa maong kabag-ohan, dili na kinahanglanon sa Japan ang visa alang sa short-term travelers gikan sa United States ug pipila ka mga nasud. Matod pa sa maong media outlet, kuhaon sab ang adlaw-adlaw nga entry cap nga anaa sa 50,000 ka mga tawo. Dugang pa, gilaoman nga ianunsyo ni Japanese Prime Minister Fumio Kishida ang mga pagbag-o sa umalabot nga mga adlaw."
"Gibahaan ang Nangka Elementary School sa dakbayan sa Bayawan tungod sa binuntagay nga pag-ulan nga dala sa habagat nga gipakusog sa usa ka severe Tropical Storm “Nanmadol” karong adlawa Setyembre 16, 2022.  Tungod sa lain nga panahon ug pagbaha, nasuspende ang klase sa naasoy nga lugar. Gilaoman nga mawala ang epekto sa severe Tropical Storm karong gabie o ugmang adlawa."
"LALAKI PATAY HUMAN MALUMOS SA SUBA SA SIBULAN Usa ka lalaki ang patay human nalumos sa suba sa Barangay Ajong sa lungsod sa Sibulan niadtong Huwebes, Setyembre 15, 2022. Giila sa kapulisan sa Sibulan ang biktima nga si Jomar Dela Cruz Mengote, 29-anyos, ug lumolupyo sa naasoy nga barangay. Sumala pa sa imbestigasyon, nakita pa nga buhi ang biktima sa iyang igsuon nga si Joel nga nagkaon og paniudto mga alas-12 sa udto sa maong adlaw. Paghuman og kaon, nidiresto kini og adto sa iyang naandan nga lugar aron mopahuway sa kilid sa suba. Pagkagabie, gipangita na ni Joel ang iyang igsuon tungod wala kini nipauli para sa panihapon. Gibulong ni Joel ang iyang igsuon uban sa iyang mga silingan, apan nakit-an na lamang niya kini nga naglutaw sa suba. Dali kini niyang gikuha sa tubig ug gisulay pagtabang. Gidala sa Negros Oriental Provincial Hospital (NOPH) ang biktima apan gideklarar kini nga dead on arrival sa doktor nga nag-duty. Dugang pa sa ni Joel nga aduna'y sakit nga epilepsy ang iyang igsuon ug aduna na sab kini  ginamintinar nga tambal. Ikaduha na sab nga gi-atake ang biktima karong bulana."
"Usa ka dako punoan sa Acasia ang nibalabag sa dalan human kini matumba tungod sa kusog nga ulan dala sa habagat nga gipakusog sa usa ka severe Tropical Storm “Nanmadol” sa Barangay Bonawon, Siaton ganihang buntag, Setyembre 16, 2022. Gisugdan dayon ang pagkuha sa kahoy nga natumba aron dili kini makasagabal sa kadalanon."
"METRO DUMAGUETE WATER, NANGHATAG OG CELLPHONES PARA SA PAGLUSAD SA BARANGAY HOTLINES Nanghatag og mga cellphone ang Metro Dumaguete Water ngadto sa 30 ka barangay ning dakbayan alang sa paglusad sa Barangay hotlines, uban sa pakigtambayayong sa ilang sister company nga PLDT-SMART Communications. Sumala pa ni MDW Chief Operating Officer David Berba, tumong sa program ang pagtukod og sayon ug paspas nga linya sa komunikasyon tali sa mga barangay ug MDW ug uban pang ahensya, ilabi na ang tanang sakop sa mga barangay. Gawas sa pagpalig-on sa pag-apil sa mga barangay sa pag-report sa mga pagtulo sa tubig, makatabang sab ang mga telepono sa pag-report sa mga kabalaka bahin sa kaluwasan ug seguridad ug uban pang administratibong responsibilidad sa mga Barangay. Nakadawat og tagsa-tagsa ka android mobile smart phone si ABC President Dionie Amores ug uban pang mga Punong Barangay gikan sa MDW, uban ang usa ka SIM card ug startup load gikan sa PLDT-SMART."
"WHO: KATAPUSAN SA PANDEMYA SA COVID-19, MAKITA NA Wala pa sa posisyon ang kalibutan aron tapuson ang pandemya sa Covid-19, apan malaomon ang panglantaw sa pangulo sa World Health Organization (WHO) nga nakita na nila ang katapusan sa pandemya. Mao kini ang iyang gibutyag niadtong Miyerkules, Setyembre 14, 2022. Mao kini ang pinakamadasigon nga assessment gikan sa UN agency sukad kini nagdeklara sa usa ka international emergency niadtong Enero 2020 ug nagsugod sa paghulagway sa Covid-19 isip usa ka pandemya tulo ka bulan ang milabay. Nitumaw ang virus sa China niadtong ulahing bahin sa 2019. Halos 606 milyon ang nataptan niini ug hinungdan sa pagkamatay sa hapit 6.5 milyon ka mga tawo. Nagkaguliyang sab ang ekonomiya sa kalibutan ug hilabihan nga panginahanglan sa pag-atiman sa kahimsog. Nakatabang ang paghatag sa mga bakuna ug mga terapiya aron pagpugong sa kamatayon ug pagpaospital. Nitumaw sab ang Omicron variant sa ulahing bahin sa niaging tuig nga dili kaayo grabe ang sakit.  Gi-report sab sa UN agency nga ang natala nila nga mga kamatayon tungod sa Covid-19 sa niaging semana, mao ang pinakamaba sukad pa niadtong Marso 2020. Bisan paman, giawhag pag-usab niya ang tanang mga nasud nga ipadayon ang ilang mga palisiya ug palig-onon kini alang sa Covid-19 ug sa mga umalabot nga virus. Giawhag sab niya ang tanan sa pagbakuna og 100% sa ilang high-risk groups ug ipadayon ang pag-test sa virus."
"GISUGYOT NGA SIM REGISTRATION, GIHISGUTAN PAG-USAB SA SENADO Gidepensahan pag-usab ni Senador Grace Poe ang gisugyot niya nga balaod nga nagtinguha nga himuong mandatory ang SIM registration sa nasud. Sa sesyon sa Senado niadtong Miyerkules, giingon ni Senador Poe na kon ugaling mahimong balaod ang iyang Senate Bill 1310 o SIM Registration Act, mas masiguro ang seguridad sa mga mogamit niini batok sa mga scammer ug uban pang kawatan. Miangkon si Poe nga dili usa ka ""silver bullet"" ang iyang gisugyot nga balaod aron mapunggan ang krimen nga may kalabot sa sayop nga paggamit sa mga dili rehistrado nga sim, apan usa kini ka maayo nga pagsugod. Makatabang sab kuno ang SIM registration sa mga delivery riders nga kasagaran sab nga mabiktima sa mga scammers. Bag-ohay lamang, gimandoan sab sa National Telecommunications Commission (NTC) ang tanang tiggama ug tigbaligya og telepono sa pag-edukar sa mga konsumidor bahin sa ""text blocking capabilities"" sa ilang napalit nga telepono."
"INFLATION RATE SA CENTRAL VISAYAS, NISAKA NGADTO SA 7.4% Natala sa Central Visayas ang pinakataas nga inflation rate niadtong Agosto, mao kini ang gisubli sa Philippine Statistics Authority sa rehiyon (PSA-7). Gipakita sa bag-ong report sa PSA-7, niabot sa 7.4% ang inflation rate sa rehiyon niadtong Agosto, mao kini pinakataas sukad pa niadtong 2019. Nitaas kini ngadto sa 1.5 points kon itandi sa 6.9% niadtong Hulyo. Gigamit ang inflation sa pagsukod sa kinatibuk-ang pagsaka sa presyo sa mga palaliton ug serbisyo. Nagpasabot sab kini sa paghinay sa pagpalit. Matod pa sa PSA-7, ang probinsya sa Cebu ang aduna'y pinakataas nga natalang inflation niadtong Agosto nga anaa sa 10.7%, samtang nagsugod sa pagmaba ang inflation rate sa Siquijor nga anaa sa 8.6%. Sa bahin sa mga highly urbanized cities sa Central Visayas, ang Mandaue City ang aduna'y pinakataas nga inflation rate nga anaa sa 3.9% ug gisundan sa Cebu City nga anaa sa 3.2%."
"SRA NI-ISYU OG IMPORT ORDER SA HANGTOD 150,000 METRIC TONS SA KALAMAY Gitugotan sa Sugar Board sa Sugar Regulatory Administration ang pag-import og hangtod sa 150,000 metric tons sa refined sugar aron pagdugang sa suplay. Gibutang ang importation plan alang sa pag-ani sa tuig 2022-2023 sa Sugar Order no. 2 nga gipirmahan ni Presidente Ferdinand Marcos Jr. Alang sa industrial use ang katunga sa kalamay nga i-import, samtang ang laing katunga niini mao'y alang sa mga konsumidor. Sa mga niaging semana, nitaas ang presyo sa kalamay tungod sa giingong kakulang sa suplay. Sa wala pa kini, ni-isyu na sab ang SRA board og Sugar Order no. 1 kung diin igahin ang tanang locally produce nga kalamay gikan Setyembre 2022 hangtod Agosto 2023 alang sa domestic use. Ang maong Order, gipirmahan nila ni Presidente Marcos ug Undersecretary Diminggo Panganiban."
"DGTE, MAGPAHIGAYON OG FAMILY FUN RUN, HEALTHY DANCING KARONG SEPT. 25 NGA ADUNAY CASH PRIZES Giimbitar ang tanan nga moapil sa Family Fun Run ug Health Dancing sa Pantawan People's Park Rizal Boulevard nga magsugod alas-6 sa buntag karong Dominggo, Setyembre 25, 2022. Parte kini sa opening salvo sa Family Week ug aduna'y mga papremyong salapi alang sa mga partisipante sa maong mga kalingawan. Ang tema sa selebrasyon sa Family Week karong tuiga mao ang ""Urbanisasyon at Pamilyang Pilipino: Magka-agapay sa Pagpapatibay at Pagpapaunlad ng Bansa."" Aduna kini bug-os nga suporta gikan sa City Government of Dumaguete, Mayor Felipe Antonio B. Remollo, nagkalain-laing civil society groups ug religious organizations.   "
"
DUMAGUETE CITY POLICE STATION, RANK NO. 1 SA KAMPANYA BATOK ILEGAL NGA SUGAL Nakadawat ang Dumaguete City Police Station og 5 ka awards ug pag-ila atol sa tradisyonal nga Flag Raising Ceremony niadtong Lunes, Setyembre 12, 2022. Nagpadayag sa ilang pagpasalamat ang mga opisyal ug kawani sa Dumaguete City Police Station sa awards ug pag-ila nga ilang nadawat gikan sa Negros Oriental Police Provincial Office. Nisaad sab sila sa pagbuhat og dugang, pagpauswag ug pagbag-o aron sa paghimo sa labing angay nga mga buluhaton sa kapulisan aron mapanalipdan ang siyudad ug mahimong mas malinawon kini nga puy-an, trabahoan ug tukuran og mga negosyo."
"AMERIKA NANGINAHANGLAN OG MGA NURSE; P400K ANG SUWELDO Giingnong nagkinahanglan ang Amerika og mga registered nurse nga moabot ang sweldo ngadto sa P400,000 ug aduna'y signing bonus nga $1,000. Sumala pa sa report ni Joseph Morong sa GMA News ""24 Oras"" niadtong Lunes, giingon sa usa ka kompanya sa Amerika nga nagkinahanglan sila og anaa sa 1,000 ka mga registered nurse ug 200 ka mga medical technologist. Gawas sa sweldo nga moabot sa P400,000, immigrant visa ang giingon ihatag ug ang kompanya na ang bahala sa tanan. Matod pa ni Janessa Medina-Bacolod sa Ruru Global Recruitment Services, aduna pa'y signing bonus nga $1,000 ang madawat. Gikatahong ang nagkatigulang nga populasyon sa Amerika ang rason sa mga amo kung nganong nagkinahanglan sila og daghan nga mga nurse. Gawas sa Amerika, nagkinahanglan sab og mga nurse sa Middle East sama sa Saudi Arabia. Sa laing bahin, dili lamang healthcare workers ang gikinahanglan. Aduna'y mga trabaho sa mga nasud sa Middle East nga gikinahanglan alang sa tourism ug hotel industry."
"Gitugtan na ang BOLUNTARYONG pagsul-ob og face masks OUTDOORS sa tibuok Pilipinas. Kini human giluwatan ni Presidente Ferdinand Marcos Jr. ang Executive Order No. 3 nga naglatid sa maong bag-ong polisa, sumala pa ni Press Secretary Trixie Cruz-Angeles. Hingpit nga ipatuman ang maong kamanduan ni Marcos human kini ipagawas sa Official Gazette."
"61 KA MIGRANTE NGA NATANGGONG SA TUNGA SA DAGAT SA MALTA, NALUWAS Naluwas sa BBC Pearl ang 61 ka mga migrante kinsa nilawig sa kadagatan sa Mediterranean sulod sa 10 ka adlaw nga wala'y pagkaon ug tubig. Ang maong cargo vessel, ubos sa mando ni Captain Noel Uy kinsa taga-Dumaguete. Luwas nga naabot sa isla sa Crete ang usa ka grupo sa mga migrante kinsa gikuha sa maong cargo ship gikan sa gisakyan nila nga gubaon nga sakayan sa pangisda. Sumala pa sa mga awtodidad niadtong Miyerkules, Setyembre 7, 2022. Gikatahong natanggong sulod sa pila ka adlaw ang mga Syrian, Lebanese ug Palestinian migrants kinsa wala nakahibalo nga aduna'y liki ang sakayan sa pangisda nga ilang gisakyan duol sa Malta. Kini human sa pagsulay nila nga paglawig halos 10 ka adlaw gikan sa Lebanon paingon sa Italy. Niadtong Martes, usa ka Greek navy helicopter ang gi-airlift ang usa ka 4-anyos nga batang babaye kinsa aduna'y health problems ug iyang inahan gikan sa BBC Pearl, apan gideklara nga dead on arrival ang bata sa ospital sa Crete."
"MAGTIAYONG NEGOSYANTE NGA CHINESE NATIONAL SA TANJAY CITY, GIPUSIL Nakaangkon og samad pinusilan ang mag-asawang negosyante nga Chinese nationals human sila gitulis ug gipusil sa Lomboy St., Barangay Tugas, Tanjay City niadtong Domingo, Setyembre 11, 2022. Sumala pa sa report, giila ang mga biktima nga sila si Zhuang Jiangcheng, 60, alias Mr. Cheng ug Quiyan Shi alias Ma'am Shi, kinsa tag-iya sa Cheng Enterprises (kanhi Red Star) nga nahimutang sa poblacion area sa syudad. Ang driver sa mga biktima kinsa nihangyo nga dili nganlan, niingon nga naggikan sila sa tindahan sa dihang nahitabo ang insidente mga pasado alas siyete. Pag-abot nila sa tungod sa balay sa mga biktima, ninaog sa sakyanan ang magtiayon aron abrihan ang gikandado nila nga gate, nga mao'y buluhaton nila matag-adlaw. Pagnaog sa mag-asawa, aduna'y usa ka wala mailhing lalake nga naka-motorsiklo ang nihunong sa ilang tungod. Nikanaog ang maong lalaki ug giduol ang babayeng biktima ug gibira ang dala niya nga bag. Sumala pa sa report, nagdumili sa paghatag sa bag si Ma'am Shi ug nakigbinirahay sa tulisan. Diri na gipusil ang babaye sa tiyan. Nisulay pagtabang si Mr. Cheng apan gipusil sab siya duol sa liog. Upat ka mga bala sa gituohang cal. 45 nga pistola ang nakuha sa nahitabuan. Sumala pa sa saksi, dali nga nisibat ang tulisan dala ang bag sa mag-asawa nga aduna'y sulod nga kwarta. Gisulay pa kini nga gidam-agan sa driver sa mga biktima, apan naka-ikyas kini. Nisibat ang tulisan sakay sa iyang motorsiklo nga naka-mask ug baller cap.  Sa pagkakaron, gisusi na sab sa kapulisan ang mga CCTV camera sa dapit kon aduna'y nakakuha sa tulisan ug sa hitabo. Matod pa sab usa ka residente sa naasoy nga lugar, aduna'y kadudahan nga lalaki ang naghupo-hupo atbang sa balay sa magasawa niadtong niaging semana. Apan sa dihang namatikdan kini sa mga lumolupyo, dali kini nga nidagan. Nagtuo sila nga aduna kini kalambigitan sa nahitabo nga pagpanulis ug pagpamupusil sa mag-asawa. #NewsBite | with reports from Ryan Sorote, DYWC and SayriNews Tanjay"
"Alang sa mga estudyante nga nakasinati og krisis ug buot mo-apply sa Educational Assistance, palihog i-scan ang BAG-O NGA QR Code o i-click ang link alang sa inyong application https://bit.ly/EApplication7 Paabota ang tubag gikan sa DSWD-7 pinaagi sa text o email kung asa ipahigayon ang assessment ug payout. "
"BAHO’G ILOK, WALA'Y LIGO DILI KA-DRIVE Nagpasa og resolusyon ang Barangay Council sa Pooc sa Talisay City, Cebu nga nagdili sa mga draybers kinsa dili maayo og baho sa pagmaneho og e-bike"
"
Usa ka babaye ang nabiktima sa pagbinastos sa usa ka lalake nga nahitabo usa ka coffee shop sa dakbayan sa Dumaguete mga 5:30 sa hapon niadtong Huwebes, Setyembre 8, 2022. Sumala pa sa biktima, samtang nagpasaka siya sa hagdan, ni-aksyon na og hikap sa pribadong parte sa iyang lawas ang lalake apan iya kining nasagang ug sa paa lang siya nahikapan. Dali nga nidalagan pasaka ang biktima ug gi-on ang camera aron mailhan ang lalake, apan wala niya damha nga nikalit og saka ang lalake ug gihikap ang pribadong parte sa iyang lawas.  Na-blotter na sa biktima ngadto sa kapulisan ang suspek. Gitago sab ang pangalan sa biktima subay sa hangyo niini."
"DUMAGUETEÑO GIBALIK ANG NAKIT-ANG $7,345 CANADIAN DOLLARS NGADTO SA TAG-IYA Dalaygon ang pagkamatinud-anon ni Junrey E. Cadeliña, usa ka pastor ug tricycle driver, human iyang giuli ang nakit-ang $7,345 Canadian dollars o mokabat sa P304,000 sa Philippine pesos ngadto sa tag-iya nga usa ka local currency trader.  Sumala pa sa Dumaguete City Police Station, nakit-an ni Cadeliña ang bugkos sa kwarta sa kadalanan sa Perdices Street atubangan sa Saint Catherine of Alexandria Church niadtong Setyembre 6, 2022. Gi-report ni Cadeliña ngadto sa kapulisan ang iyang nakit-an nga kwarta ug giimbestigahan sab dayon kini sa awtoridad aron mahibal-an kung kinsa ang tag-iya niini. Pagkataod-taod, aduna'y usa ka local currency trader ang niduol sa kapulisan ug nangayo og tabang aron makit-an ang nawala niya nga kwarta. Gikompirma ni PEMS Orlando E Gonzaga ug PSSg Emelyn D Piñero pinaagi sa CCTV footage gikan sa City Command Center nga naatak ang kwarta gikan sa bulsa sa maong trader samtang nagmaneho kini sa iyang motorsiklo. Nabalik ang kinatibuk-ang kwarta nga anaa sa $7,345 Canadian Dollars (P304,000) sa tag-iya. Dako sab ang pagpasalamat niini sa pagkamatinud-anon ni Pastor Cadeliña ug sa gipahigayong imbestigasyon sa kapulisan."
"Abrihon na'g balik sa Department of Social Welfare and Development (DSWD) - Region 7 ang ONLINE REGISTRATION LINK alang sa educational assistance sa alas-12 sa udto karong Sabado, Setyembre 10, 2022. Mosira kini kung makompleto na ang gidaghanon nga target beneficiaries alang sa tibuok Region 7. Giawhag sab sa DSWD nga dili na morehistro pag-usab kadtong mga nakarehistro na tungod madoble na ang ilang registration ug hatagan sab og higayon ang mga estudyante nga naa sa krisis nga makarehistro online."
"CEBU PACIFIC, NAGTANYAG OG ₱79 UG ₱199 FLIGHTS SA ILANG 9.9 SEAT SALE Nagtanyag ang Cebu Pacific og holiday ""9.9 seat sale"" uban sa domestic flights nga ingon kaubos sa P79, ug international flights nga ingon kaubos sa P199. Mao kini ang gianunsyo sa airline niadtong Huwebes, Setyembre 8, 2022. Sumala pa sa Cebu Pacific, itanyag ang maong seat sale sugod alas-10 sa buntag sa Setyembre 9 hangtod Setyembre 13. Aduna kini travel period gikan Marso 31 hangtod Agosto 31, 2023. Ang pipila ka mga destinasyon nga apil sa maong seat sale mao ang Boracay, Bohol, Siargao, Palawan, ug Cebu. Apil sab sa international destinations ang mga lugar sama sa Ho Chi Minh ug Hanoi sa Vietnam; o Bali ug Jakarta sa Indonesia; o Kuala Lumpur ug Kota Kinabalu sa Malaysia; o Bangkok sa Thailand; o Seoul sa South Korea. Dugang pa nila, aduna sab sila'y nagpadayon nga ""BER sale"" nga aduna'y seats alang sa domestic destinations nga ingon kaubos sa P88 nga one-way base fare. Aduna kini travel dates apil karon hangtod Pebrero 20, 2023. Kasamtangang gipadagan sa kompanya ang 88% sa pre-pandemic systemwide capacity niini."
"Gisugdan na sa mobile wallet provider nga GCash ang pagtangtang sa mga letra sa pangalan sa account kung mohimo og mga transaksyon.  Bag-ohay lamang, gianunsyo sa GCash nga himuon ang confirmation notifications sulod sa app ug dili sa SMS, human sa pagdagsang sa mga spam text messages."
"1 KA NPA PATAY SA ENGKWENTRO BATOK SA MILITAR SA GUIHULNGAN CITY Usa ka giingon NPA ang napatay sa engkwento batok sa militar sa Sitio Manlibod, Barangay Trinidad, Guihulngan City mga alas-7 sa buntag niadtong Miyerkules, Setyembre 7, 2022. Sumala pa sa report, nipahibalo ang nabalaka nga mga residente sa mga sundalo sa 62nd Infantry Battalion ilalom sa operational control sa 303rd Brigade bahin sa presensya sa mga giingong NPA sa naasoy nga lugar ug plano nga mangikil. Dali nga niresponde ang Mobile Community Sustainment Support Team (MCSST) sa 62nd Infantry Battalion ilalom sa pangulo ni Lt Colonel William Pesase, Battalion Commander bahin sa reports sa mga residente sa presensya sa armadong grupo nga giingong sakop sa rebelde. Kinatibuk-ang kapin o kulang sa walo ka mga giingon sakop sa rebelde gikan sa SDG Platoon of Central Negros 1, Komiteng Rehiyon - Negros, Cebu, Bohol and Siquijor (KR-NCBS) ang naengkwentro sa kasundaluhan ug nilungtad og halos lima ka minuto ang pagpinusilay. Nitakas sab sa nagkalain-lain direksyon ang kontra ug pagbiya sa ilang personal nga mga butang sa encounter site. Tungod niini, usa ka giingong miyembro sa NPA ang napatay sa militar kinsa wala pa mailhi. Nakuha gikan niya ang usa ka caliber 45 pistol nga aduna'y SN M08113971, usa ka hand grenade, duha ka magazines alang sa caliber 45 pistol nga loaded sa 12 live rounds, 34 ka piraso sa live ammunitions alang sa 380 revolver, usa ka binocular, nakuha sab ang war materiel, ug nagkalain-laing personal nga mga butang. Samtang, wala'y namatay sa kasundaluhan sa gobyerno "
"Girekomenda sa Inter-Agency Task Force nga himoong BOLUNTARYO na lamang ang pagsul-ob og face mask sa tibuok nasud. Kini sumala pa sa anunsyo ni Press Secretary Trixie Cruz-Angeles karong adlawa, Sept. 7, 2022. Hinuon, giklaro ni Angeles nga dili pa kini hingpit nga nahimong polisa ug gipaabot na lang ang opisyal nga kamanduan nunot niini. Gibutyag sab ni Health Undersecretary Ma. Rosario Vergeire nga duna na'y ""verbal approval"" ni Presidente Ferdinand Marcos Jr. ang maong rekomendasyon."
"Pipila ka mga hulagway gikan sa malamposon nga 2022 Titanic expedition sa pagkuha sa world's first 8K footage sa nalunod nga barko, diin makita ang mga detalye sa pagkaguba niini sa ilalom sa dagat. Mahinumduman nga nalunod ang barkong RMS Titanic niadtong April 15, 1912. Liboan ka pasahero ug crew ang namatay sa maong trahedya. "
"BABAYE SA CEBU, NADAKPAN HUMAN GIINGONG GIGUBA ANG TV SA VIDEOKEHAN SAMTANG HUBOG Usa ka lalake ug tulo ka babaye ang nalandig sa prisohan human sa pagguba sa usa ka telebisyon samtang sila nag-videoke sa usa ka videoke house sa Barangay Bulacao, Cebu City mga 1:30am niadtong Martes, Setyembre 6, 2022. Ang babaye kinsa nisumbag sa TV, niingon nga siya hubog lang."
"SR. MILA SILAB, OPISYAL NANG NILINGKOD ISIP IKA-4 NGA PRESIDENTE SA SPUD Opisyal na nga ikaupat nga Univerity President sa St. Paul University Dumaguete (SPUD) si Sister Mila Grace A. Silab niadtong Setyembre 5, 2022 sa usa ka Academic Investiture ug Concelebrated Holy Mass uban si Bishop Julito B. Cortes, D.D. isip Main Celebrant. Usa ka nurse si Sister Mila ug nagkupot sa nagkalain-laing posisyon ug assignment sa tibuok nasud sama sa St. Paul’s Hospital Iloilo City ug St. Paul University Philippines Tuguegarao City. Human niini, gibutang siya isip Dean sa College of Nursing sa St. Paul University Surigao City ug nahimong Director sa Nursing Services sa Maria Reyna Hospital sa Cagayan de Oro City.  Niadtong 2010, gibutang siya isip Dean sa College of Nursing sa St. Paul University Dumaguete ug sa samang higayon siya sab ang Local Superior sa SPC Sisters sa Dumaguete. Pagka 2016, gibutang sab siya isip Second President sa St. Paul University Iloilo."
"NORECO II, GI-SUSPENSO ANG PAGPANINGIL OG 10% PENALTY SA MGA LATE MAMAYAD OG BILL Hingpit na nga ipatuman sa NORECO II ang regulasyon sulod sa Magna Carta for Residential Electricity Consumers apil na ang polisiya sa kooperatiba base sa maong balaudnon bahin sa diskoneksyon sa serbisyo sa kuryente kung dili makabayad sa tukmang panahon. Sugod Setyembre, sundon na sa kooperatiba ang siyam (9) ka adlaw gikan sa pagdawat sa electricity bill o pito (7) ka adlaw gikan sa due date sa electricity bill isip lugway sa bayranan sa kuryente. Kung mulapaw sa gihatag nga lugway ug human sa 48 ka oras nga Notice of Disconnection, ipatuman na ang diskoneksyon sa electric service. Ang maong lakang, makatabang aron makab-ot ang collection efficiency base sa sukdanan sa National Electrification Administration. Makatabang sab kini aron dili malangay ang pag-remit sa bulanong bayronon sa mga supplier sa kuryente ug ahensiya sa gobyerno tungod mopahamtang man kini sila og penalties. Gi-suspendi na sab NORECO II ang pagpataw sa 10% nga surcharge sa mga ulahi nga namayad sa bill sa kuryente. Apan giawhag sa NORECO II ang tanan, pribado ug ahensiya sa gobyerno, nga mobayad sa binulan nga bayronon sa kuryente sulod sa lugway nga gihatag aron malikayan nga maputlan sa koneksyon sa kuryente."
"Niubos na sab ang bili sa atong piso kontra dolyar karong adlawa, Sept. 6, 2022. Nisira ang peso-dollar exchange sa P57 = $1 karong Martes. Mao na kini ang kinaubsan nga bili sa piso sulod sa 18 ka tuig, sukad pa niadtong tuig 2004.  Sumala pa ni kanhing Bangko Sentral ng Pilipinas Deputy Governor Diwa Guinigundo, makaapekto ang pagmaba sa bili sa piso kontra dolyar sa pagtaas sa presyo sa mga palaliton sa nasud."
"LA LIBERTAD, NAGTANYAG OG MGA BIKE GIKAN SA JAPAN SA PRESYONG P1,000 Nagtanyag ang kagamhanang lungsod sa La Libertad og barato nga mga bisikleta nga napalit nila gikan sa nasud sa Japan sa presyong P1,000. Sumala pa ni La Libertad Mayor Emmanuel Laurence Daniel ""MM"" Limkaichong Iway, tumong sa programa nga makatabang sa mga commuter nga makaminus sa plitehan, makatabang pag-amping sa kinaiyahan ug pagdasig sa katawhan sa pag-ehersisyo alang sa maayong panglawas  500 ka mga used city bikes ang gipalit sa kagamhanan gikan sa tigsuplay niini sa Japan ug gitanyag kini sa pinakaubos nga presyo nga anaa lamang sa P1,000 matag usa ka bisekleta. Gawas niini, aduna sab mga city bikes nga gibutang sa mga barangay aron magamit sa katawhan nga buot manghulam og bisekleta.  ""Naa pud ta'y mga bikrs nga gibilin nato sa mga barangay hall para kung naa'y ganahan mohulan, adto lang sa ilang barangay mohulam,"" matod pa ni Mayor Iway. Niadtong 2021, nipalit sab og 500 used city bikes ang kagamhanan alang sa susamang programa. Alang sa mga interesadong mopalit, mahimong mobisita sa La Libertad Municipal Treasure's Office."
Ania ang pamahayag sa NORECO II nunot sa nadawat nila nga order gikan sa Energy Regulatory Commission. 
"NTC-7, NAGPAHIMANGNO BATOK SA MGA PERSONALIZED TEXT SCAM NGA NAGTANYAG OG TRABAHO UG KWARTA Nagpahimangno ang National Telecommunications Commission (NTC) Region 7 sa mga subscibers niini batok sa ""New Variants of Fake Job and Other Text Scams"" nga gi-target ang kinatibuk-ang publiko. Nagpadayon ang pagdagsang sa mga fake job text, lucky winner ug susama nga money scams nga gi-target ang kinatibuk-ang publiko sa bulan sa Agosto sa tanang telecommunications networks sa tibuok nasud uban sa bag-ong klase niini kung diin apil na ang pangalan sa makadawat. "
"NORECO II, GIMANDUAN NGA IPAHUNONG ANG PAGKOLEKTA OG 10% PENALTY SA MGA LATE MAMAYAD OG BILL SA KURYENTE Gimando sa Energy Regulatory Commission (ERC) ang Negros Oriental II Electric Cooperative (NORECO II) nga ipahunong dayon ang pagkolekta og 10% interest penalty sa mga ulahi nga namayad sa ilang bill sa kuryente. Gisubli sa ERC nga sukwahi kini sa Section 23 sa Electric Power Industry Reform Act o EPIRA law. Gi-isyu ni Commissioner Floresinda G. Baldo-Digal ang order niadtong Setyembre 2, 2022 batok sa kooperatiba alang sa paglapas sa Section 23 sa RA 9136 o EPIRA law. Mahinumduman nga gikwestiyon ni 2nd Dist. Rep. Manuel T. Sagarbarria ang kataas sa 10% penalty apil na ang per kilowatt hour charges sa kooperatiba pinaagi sa gipirmahan nga petisyon sa mga konsumidor sa kuryente sa iyang distrito sa wala pa ang National Electrification Administration (NEA) ug ERC. Gisubli sa ERC order nga samtang gitugutan sa Sec 23 sa RA 9136 ang distribution utilities nga ipahamtang ug ikolekta sa distribution wheeling charges ug uban pang charges nga kinahanglanon sa pagpatuman sa ilang negosyo, subject for approval gihapon sa Commission ang ingon ana nga mga charges. Gipakita sa records sa Commission nga wala'y aprobado nga Other Charges Rate ang NORECO II alang sa mga ulahing namayad. Wala sab ni usa ka application for approval ang gisumite nila sa Commission bahin sa Other Charges. Subay niini, gimandoan ang NORECO II sa pagsumite sulod sa 15 ka adlaw gikan sa pagdawat sa maong order ang gipamatud-an nga katin-awan ug pagpakita og hinungdan nganong wala'y silot nga administratiba ang ipahamtang niini tungod sa pagpatuman nila sa 10% rate isip penalty sa mga ulahi nga namayad sa bill sa kuryente ug sa pagpahunong dayon sa pagkolekta niini gikan sa mga konsumidor. #NewsBite | with reports from Choy Gallarde"
"BALAODNON PAG-BAN SA MGA JUNK FOOD SA MGA PAMPUBLIKONG ESKWELAHAN, GIDUSO NI SEN. LITO LAPID Gipasaka ni Senador Lito Lapid ang usa ka balaodnon nga nagtinguha nga i-ban ang junk food ug sugary drinks sa mga pampublikong tunghaan aron tubag sa child obesity ug malnutrition. Tumong sa Senate Bill No. 1231 nga magtukod og mahimsog nga pagkaon ug ilimnon nga programa alang sa tanang pampublikong elementary ug sekondarya nga mga tunghaan ug learnining institutions. Gisubli ni Senador Lapid nga aduna'y importante nga papel ang usa ka healthful diet alang sa learning ug cognitive development. Gipakita sa mga pagtuon ni Lapid nga ang mga bata kinsa dili makakuha og igo nga sustansiya  mao'y maglisod sa pagkat-on, hinungdan nga makakuha sila og maba nga academic scores. Dugang pa niya nga kung masiguro nga makakaon ang mga estudyante og pagkaon nga aduna'y taas nga nutritional value, masiguro sab nga molambo ang kahimsog sa ilang panglawas ingon man ang ilang performance sa eskwelahan."
" Special guests of honor sa Maskara Festival 2022 sa Bacolod sila si President Ferdinand ""Bongbong"" Marcos Jr., iyang asawa nga si First Lady Liza Araneta-Marcos, ug iyang anak nga si Vinny, sumala pa sa organizer niini. Pangulohan ang maong kapistahan karong Oktubre nila ni Mayor Alfredo Abelardo ""Albee"" Benitez, Masskara Honorary Chairman Jojie Dingcong, Festival Director lawyer Pinky Mirano-Ocampo, ug Victorias City Mayor Javier Miguel ""Javi"" Benitez kinsa mao'y kasamtangang presidente sa Negros Association of Chief Executives. Sumala pa organizer, i-feature sa three-week festivities ang mosunod: Masskaralympics sa Oktubre 1-16; Masskara Trade Show sa Oktubre 10 -16; ug Masskara Cultural and Culminating Activities sa Oktubre 19-23. Ang tema karong tuiga mao ang ""Balik Yuhom."""
"LALAKI, GIDUNGGAB TUNGOD SA AWAY SA MANSANITAS Gidunggab ang usa ka lalaki sa Sibulan niadtong Sabado tungod lamang sa giingong panaglalis bahin sa punoan sa mansanitas. Sumala pa sa report sa kapulisan sa Sibulan, gidunggab sa makadaghang higayon sa suspek ang biktima nga si Romeo Lapinig nga lumolupyo sa Purok Narra, Barangay Tubtubon. Giingong ganahan nga putlon sa biktima ang punoan sa mansanitas nga gipanag-iya sa suspek. Gibulag sila sa live-in partner sa biktima ug dali siya nga gidala sa ospital kung diin kasamtangan kini nga gitambalan. ""Wala na-control sa suspek ang iyang kasuko,"" dungag pa sa report sa police station sa English nga pinulongan. Anaa na sa kustodiya sa kapulisan ang suspek ug pasakaan siya og kaso nga frustrated homicide."
"SC: ILEGAL, DISKRIMINASYON ANG PAGPAPAHAWA SA USA KA EMPLEYADO TUNGOD NAKIGMINYO KINI SA IYANG KATRABAHO Gideklara sa Supreme Court niadtong Agosto 30 nga discriminasyon ang ""no-spouse"" rules alang sa mga empleyado gawas kon aduna'y makatarungangon nga rason sa negosyo. Ang maong desisyon nagtimaan sa katapusan sa halos pulo ka tuig nga legal battle sa petitioner nga si Catherine dela Cruz-Cagampan, kinsa gipapahawa sa iyang trabaho sa One Network Bank, Incorporated (ONBI) human nakigminyo siya sa iyang katrabaho nga si Audie Angelo. Wala hatagi sa korte og katakus ang argumento sa bangko nga ang kaminyuon ni Cagampan ngadto ni Angelo, nagbutang sa pondo sa bangko ngadto sa peligro sa ""embezzlement"" o pagpangawkaw. Sumala pa sa korte, kinahanglan nga nakabase sa kamatuoran ang mga pahayag nga sama niini ug dili sa mga espekulasyon."
"DEPED: GENDER-RESPONSIVE EDUCATION POLICY, IPATUMAN SA TANANG ELEMENTARY, HIGH SCHOOL SA TANANG REHIYON Strikto nga ipatuman sa Department of Education (DepEd) ang Gender-Responsive Education Policy sa tanang elementary ug high schools sa tanang rehiyon. Subay kini sa mandato sa DepEd nga pagsiguro sa paghatag og kalidad nga basic education alang sa tanan. Ang DepEd Order No. 32, s. 2017, maghatag og ""guidelines for Gender-Responsive Basic Education that shall allow the Department to integrate the principles of gender equality, gender equity, gender sensitivity, non-discrimination, and human rights in the provision and governance of basic education."" Ang maong Order, magtugot sa Departamento sa paghimo og gender-mainstreaming aron matubag ang mga isyu ug kabalaka sa basic  education nga may kalabot sa gender ug sexuality. Isiguro nga ang tanan nga mga estudyante mapanalipdan sa tanang klase sa gender-related violence, abuse, exploitation, discrimination ug bullying. Iduso sab niini ang gender equality ug non-discrimination sa tanang lebel sa pagdumala."
"
DUMAGUETE YELLOW FINS, NAKADAOG SA 4 KA CATEGORY SA MANDANI BAY DRAGON BOAT REGATTA 2022 Nakadaog ang Dumaguete Yellow Fins sa upat ka kategorya atol sa Mandani Bay Dragon Board Regatta 2022 sa Mandaue City niadtong Agosto 20, 2022. Nibisita ang grupo ngadto ni Mayor Felipe Antonio Remollo aron mopadayag sa ilang pagpasalamat sa suporta nga ilang nakuha. Gidayeg sab ni Mayor Remollo ang Dumaguete Yellow Fins alang sa ilang kadaogan sa mosunod nga mga kategorya: Minor Plate Champion: Open 200 meter Small Boat
Minor Plate Champion: Mixed Masters 200 Small Boat
1st Runner-up: Open 200 meter Small Boat
2nd Runner-up: Open Juniors 200 meter Small Boat Ang gipahigayon nga 1st Dragon Boat Race sa Mandaue, giapilan sa nagkalain-laing mga grupo sa Mandani Bay,  ""a world-class 20-hectare waterfront development with a stunning view of the coast and encompassing cityscape."""
"SUGBO URBAN TRANSIT INC., NAGSUGOD NA SA ILANG CEBU CITY-SIQUIJOR ISLAND TRIP Niabot na ang Sugbo Urban Transit Inc. (SUTI) sa Larena; pagsugod sa una niini nga Cebu City-Siquijor Island pinaagi sa rota sa Liloan Port Santander ug Larena Port ug vice versa. Nipadayag sa ilang pagpasalamat sa SUTI ang munisipyo sa Larena tungod andam na nga moalagad sa mga Larenians ug tanang biyahero ang isla sa Siquijor kinsa mo-avail sa serbisyo sa Maayo Shipping, Inc. sugod karong adlawa, Setyembre 1, 2022. Kini naamgohan pagkahuman sa lima ka bulan human ni-request ang Bacolod-based bus company sa suporta sa Larena alang sa paggamit sa loading ug unloading sa pantalan sa Larena paingon sa terminal sa tanan nga SUTI bus units. Niadtong Mayo 11, 2022, usa ka resolusyon ang gipasaka sa Office of the Sangguniang Bayan nga nagsuporta sa request sa Sugbo Transit, Inc. nga magpadagan sa mga public utility buses sa Larena. Nagpadayag sab sa iyang kalipay si Mayor Cyrus Vincent Calibo sa dugang kasayon alang sa mga biyahero nga moadto sa isla sa Siquijor ug kadtong mga moadto sa Cebu City pinaagi sa pantalan sa Larena. "
"BAG-ONG PANGANAK NGA BATANG BABAYE, NAKIT-AN SULOD SA SAKO SA LOOC, DGTE Usa ka bag-ong panganak nga batang babaye ang nakit-an sulod sa sako nga gibilin sa eskina sa Barangay Looc sa dakbayan sa Dumaguete sa buntag niadtong Agosto 29, 2022. Gidala ni Barangay Captain Angelita Ragay ang masuso ngadto sa Dumaguete City Health Office. Sumala pa ni Flor Angel Cornelia, officer-in-charge sa Dumaguete Birthing Center,  kusog kaayo ang hilak sa batang babaye nga nakakuha sa atensyon sa pipila ka mga residente. Gisusi sa mga nabalaka nga residente ang lugar ug nakit-an ang masuso sulod sa sako. Nagtuo si Cornelia nga bag-ong panganak pa ang batang babaye tungod aduna pa'y mga lama sa dugo sa dalunggan niini ug ubang parte sa iyang lawas. Anaa sa 2,400 gramos ang gibug-aton sa bata ug gikonsiderar nga premature. Magpabilin sa ilang kustodiya ang masuso samtang nagpahigayon pa og imbestigasyon ang mga awtoridad."
"QUALIFIED SENIOR CITIZENS SA DGTE, NAKADAWAT NA SA ILANG SOCIAL PENSIONS Nakadawat na sa ilang quarterly pension nga P1,500 ang mga kwalipikadong senior citizens sa nagkalain-laing barangay gikan sa Department of Social Welfare and Development Office Region 7. Gi-organisar kini sa mga kawani gikan sa opisina ni Mayor Felipe Antonio Remollo, Office of the Senior Citizens Affairs (OSCA) ug City Social Welfare and Development Office aron ma-ila ang mga eligible seniors ug mahatod gikan sa ilang tagsa-tagsa ka mga barangay. Gipatuman sab ang health protocols atol sa maong distribusyon."
"Nisulod na sa Philippine Area of Responsibility (PAR) karong gabii (Aug. 31, 2022) ang Super Typhoon ""Hinnamnor."" Tungod niini, gihatagan na kini sa PAGASA og local name nga #HenryPH. Mga 5:30 sa hapon karong Miyerkules nisulod sa PAR ang naasoy nga kusog nga bagyo. Magpaluwat na og mga abiso ang PAGASA bahin sa maong bagyo sugod karong gabii. "
"Niulbo ang sunog sulod mismo sa West City Elementary School ning dakbayan sa Dumaguete karong hapon, Agosto 31, 2022. Sa usa ka classroom sa likod nga bahin sa maong eskwelahan gikatahong niulbo ang maong sunog. Padayon pa kining gipalong sa kabumberohan sa pagkakaron. "
"PAGSUL-OB OG FACE MASK, DILI NA MANDATORY SA CEBU CITY Gipirmahan ni Cebu City Mayor Michael Rama karong adlawa ang executive order nga dili na mandatory ang pagsul-ob og face mask sa gawas ug open spaces taliwala sa pandemya sa Covid-19. Base sa Executive Order No. 5, gideklara nga ""non-obligatory"" ang pagsul-ob og face mask sulod sa territorial jurisdiction sa Cebu City. Hinuon, mahimo gihapon nga mogamit niini isip ""self preservation and protection under the principle of shared responsibility and mutual respect.” Sumala pa sa EO 5, oras na sab nga sayunon ug ideklara ang maong palisiya ug gikutlo nga nagkahinay na og kahupa ang ""lethal effect"" sa pandemya ug napamatud-an nga epektibo ang pagpabakuna aron mapunggan ang pagkuyanap sa Covid-19."
"Gi-share sa NASA ang mga hulagway sa Phantom galaxy, usa ka grand-design spiral galaxy mga 32 million ka light-years ang gilay-on."
"DGTE, NAKATALA OG 5 KA BAG-ONG KASO SA COVID-19; 2 PASYENTE, NAAYO NA Lima ka bag-ong kaso sa Covid-19 ang natala sa dakbayan sa Dumaguete, samtang duha sab ka pasyente ang naayo ug nakagawas na sa isolation. Mao kini ang gikompirma ni City Health Officer Dr. Sarah B. Talla kagahapong adlawa, Agosto 30, 2022. Ang lima ka bag-ong kaso, mga residente sa Barangay Bagacay, Batinguel, Daro ug Junob. Ang upat sa lima ka bag-ong kaso, anaa sa ospital apil na ang usa ka 7-anyos nga bata. Samtang ang duha ka nangaayo nga pasyente, mga residente sa Barangay Daro ug Poblacion 8. Sa pagkakaron, aduna'y 14 ka aktibong kaso sa Covid-19 ang Dumaguete. Anaa na sab sa 5,906 nangaayo ug 168 ang namatay sukad naigo sa pandemya ang dakbayan gikan Enero 30, 2020 hangtod Agosto 30, 2022."
"DIREKTANG BIYAHE GIKAN CEBU CITY NGADTO SA SIQUIJOR, BUKSAN NA Gianunsyo sa SUGBO URBAN TRANSIT INC. nga gidumala sa VTI - Cebu South Branch (CERES) ang bag-ong rota gikan Cebu City paingon sa Siquijor Island. Magsugod kini sa Miyerkules, Agosto 31, 2022 mga alas-8 sa gabie sa Cebu South Bus Terminal. Tumong niini nga mahatagan ang mga Siquijodnon og mas maayong paggamit sa transportasyon."
"Karong adlawa, Agosto 30, 2022, mao ang #NationalPressFreedomDay. Gideklara ang Agosto 30 matag tuig nga National Press Freedom Day sa Pilipinas ilalom sa Republic Act 11699, aron pagpasidungog ni Marcelo H. del Pilar, kinsa mao'y amahan sa Philippine Journalism ug gipanganak niadtong Agosto 30, 1850."
"CHED: MGA ESTUDYANTENG DILI BAKUNADO, PUWEDE NANG MAKAAPIL SA F2F CLASSES Tugutan na ang tertiary students, faculty members ug uban pang staff sa higher education institutions (HEIs) nga moapil sa face-to-face classes bisan pa sa ilang Covid-19 vaccination status. Mao kini ang gi-anunsyo sa Commission on Higher Education (CHEd) niadtong Lunes, Agosto 29, 2022. Sumala pa ni CHEd Chairman J. Prospero ""Popoy"" de Vera, ang pagtangtang nila sa vaccination requirement nakabase sa mga uso nga na-obserbahan sa ilang komisyon sugod pa niadtong Nobyembre 2021 ug tambag sa mga health experts ug consultants. Gitaho sa CHEd nga 3.1 milyon sa 4.09 milyon ka mga estudyante sa HEIs ang partially o fully vaccinated batok Covid-19, samtang 90% o 260,000 sa 289,000 ka mga kawani ang nabakunahan. Gisuportaan sab ni University of the Philippines-Philippine General Hospital (UP-PGH) Director Dr. Gerardo Legaspi ang pagtangtang sa vaccination isip requirement alang sa in-person classes, ug gisubli nga ang mga palisiya dili dapat discriminatory o persecutory. Bisan paman, tumong gihapon sa CHEd nga makahatag og vaccination ug booster doses alang sa mga estudyante ug HEIs personnel. Gipanan-aw sab nila nga mopahigayon pag-usab og campus-based vaccination sa koordinasyon sa Department of Health (DOH)."
"
Sakit ang mawad-an og mahal sa kinabuhi. Karong Grief Awareness Day, atong tabangan nga mapagaan ang kasingkasing sa mga tawong nakasinati og kaguol."
"DSWD GIPANAN-AW ANG PAG-EXTEND SA EDUCATION AID PAYOUT, HOUSE-TO-HOUSE DISTRIBUTION Gipanan-aw sa Department of Social Welfare and Development (DSWD) nga palugwayan ang pag-apod-apod sa cash assistance ngadto sa mga kwalipikado nga estudyante ingon man ang house-to-house distribution. Sumala pa sa usa ka opisyal karong Lunes, Agosto 29, 2022. Matod ni DSWD Assistant Secretary Romel Lopez, nigahin ang ahensya og P1.5 bilyon alang sa maong programa ug iapod-apod ang cash aid sa mosunod nga upat ka Sabado o hangtod sa Setyembre 24. Sulayan nila ang paghatod sa kwarta karong semanaha apan sa pinili lamang nga mga rehiyon tungod responsibilidad sa matag regional office ang pagpalambo sa ilang  pamaagi sa pag-apod-apod sa ayuda. Gisubli ni Lopez nga gitakda nga magkita pag-usab ang DSWD committee aron ma-""fine tune"" ang distribution guidelines, apil na ang pagpalapad ug pagpalugway sa distribusyon. Gisubli sab niya nga gipanan-aw sa DSWD ang house-to-house aid distribution ilabi na sa mga dili makagamit og internet ug dili maka-register online. Human sa kasikas niadtong Agosto 20 kung diin gidumog sa katawhan ang mga opisina sa DSWD, gi-awhag nila ang publiko nga dili mo walk-ins ug tagdon lamang kadtong mga naka-register online ug aduna'y text confirmation."
"Nakuhanan og video ni Dywin Tac-an Lou ang bayanihan sa pag-aswat og usa ka bahay-kubo sa Barangay Bito-on, Clarin, Misamis Occidental. Sumala pa ni Lou, igo lamang siya nga nibisita sa maong lugar sa dihang nakasaksi siya sa bayanihan sa mga residente. Dugang pa niya, gibalhin ang maong bahay-kubo aron himuon nga bilyaran."
"
Karong adlawa, Agosto 29, 2022, atong gisaulog ang National Heroes Day kon Araw ng mga Bayani aron hatagan og pagdayig ug pasidungog ang kaisog sa mga nakigbisog alang sa kagawsan sa nasud. Usa ka dakong pagsaludo alang sa tanan nga mga Bayaning Pilipino! "
"PAMILYA NI DAUIN MAYOR GALIC TRUITA, GI-HOSTAGE SULOD MISMO SA ILANG BALAY APAN LUWAS NA Gi-hostage ang asawa ug mga anak ni Dauin Mayor Galicano Truita sulod mismo sa ilang balay sa Barangay Masaplod sa lungsod Dauin mga alas-9 sa buntag sa Agosto 27, 2022. Ang suspek: kaugalingon nilang driver. Mao kini ang gikompirma sa Negros Oriental Provincial Police Office. Giila ni Provincial Director P/Col. Jonathan Pineda ang hostage taker nga si Venirando Dalope kinsa driver sa mga biktima. Nakadawat og tawag ang kapulisan gikan sa mayor bahin sa maong insidente ug diha-diha dayon sila nga nagpadala og negotiation team aron mahisgutan ang mga butang sa suspek. Kasamtangan anaa sa Manila si Mayor Truita alang sa usa ka opisyal nga byahe. Nilungtad og kapin walo ka oras ang negotiation sa hostage taker. Sa pagsulat niining balita, wala sab gibutyag sa kapulisan kung unsa ang motibo sa suspek bahin sa maong insidente sa hostage taking. Ipailalom og psychological debriefing ang mga biktima samtang anaa na sa kustodiya sa kapulisan suspek."
"
Taas-taas ang atong umalabot nga weekend tungod kay usa ka regular holiday karong Lunes, Agosto 29, 2022, isip pagsaulog sa National Heroes' Day. Ang National Heroes Day usa ka ""movable holiday;"" buot ipasabot niini, mairog kini sa laing petsa kada tuig. Kini gisaulog sa katapusang Lunes sa bulan sa Agosto. "
"
Mao kini ang mga venue diin ipanghatag ang educational cash assistance sa DSWD ugmang adlawa, Agosto 27, 2022. Makadawat og ₱1,000 nga ayuda ang nga estudyante sa elementary school, ₱2,000 alang sa junior high school, ₱3,000 alang sa senior high school, ug ₱4,000 alang sa mga tinun-an sa college ug vocational studies."
"ESTUDYANTE SA BUNTAG, GRAB DRIVER SA GABIE. Nakakuha og mga pagdayig ang istorya sa usa ka 52-anyos nga lalake human sa unang adlaw niya isip usa ka Grade 12 nga estudyante. Usa ka estudyante sa buntag si Benjie Estillore ug nagtrabaho siya isip usa ka Grab driver sa gabie. Sumala pa ni Benjie, pangandoy gyud niya nga makahuman og skwela tungod makita niya ang importansiya sa edukasyon."
"BALAODNON NGA NAGTINGUHA SA PAGBALIK PAG-USAB SA DEATH PENALTY, GIDUSO Giduso pag-usab ni Surigao del Norte Rep. Robert Ace Barbers ang pagpasig-uli sa death penalty isip pagpugong batok sa mga makalilisang nga krimen. Gusto sab ni Barbers, kinsa nangulo sa House committee sa dangerous drugs, nga maapil ang pluder sa listahan sa heinous crimes nga mahimong silotan sa kamatayon. Niadtong Hulyo 7, gipasaka ni Barbers ang House Bill 1543 nga nagtinguha nga ibalik ang capital punishment ug gikutlo ang pagtaas sa mga maka-alarma nga krimen sa nasud."
Nagsugod na ang mga kawani ug estudyante sa Silliman University sa pagtukod sa ilang tagsa-tagsa ka mga booth alang sa Hibalag Booth Festival. Mao kini ang kinaunahang higayon nga ipahigayon pag-usab ang in-person nga tradisyon sa Hibalag human ang duha ka tuig nga gipahigayon kini online tungod sa pandemya sa #COVID19.
"5-ANYOS NGA ESTUDYANTENG NAWALA, NAA RA DIAY SA LAING CLASSROOM Nalisang ang mga residente sa Talisay, Batangas human ma-report nga aduna'y usa ka 5-anyos nga batang lalaki ang nawala human kini ihatod sa iyang amahan sa Tranca Elementary School. Sumala pa ni Jessie Aala, alas-6 sa buntag niya gihatod ang iyang anak nga kinder sa gate sa giskwelahan niini. Apan niadtong iya na kining kuhaon human sa klase mga alas-10 sa buntag, wala na niya nakit-an ang iyang anak. Nag-panic sab si Aala sa dihang niingon ang maestra niini nga wala ang iyang anak sa tibuok oras sa klase. Diha-diha dayon nga nag-post sa Facebook si Aala sa hulagway sa iyang anak ug nagtinabangay na sab sa pagbulong ang mga pulis, mga opisyal sa barangay ug mga residente. Gibulong nila kini sa tibuok eskwelahan ug gisubay ang dalan papauli sa ilang balay apan napakyas gihapon sila nga makita ang maong bata. Apan paglabay sa unom ka oras, usa ka bata ang namatikdan sa usa ka magtutudlo nga nabilin sa kwarto sa Grade 2 nga anaa sa second floor ug nahibal-an nga mao kini ang batang nawala. Sumala pa sa bata, anaa lamang siya sulod sa maong classroom sulod sa tibuok adlaw. Natingala sab ang amahan niini nganong napunta ang bata sa second floor nga anaa lamang unta ang classroom sa kinder sa first floor. Gatuo sila nga na-engkanto ang iyang anak. Bisan paman, dako ang pasalamat sa amahan nga nakit-an ang iyang anak ug wala'y daotan nga nahitabo niini. #NewsBite | with reports from ABS-CBN News"
"Inay manakop, nanghatag ang kapulisan og helmet ngadto sa mga motorista sa National Highway, South Road, Barangay Masaplod, Dauin niadtong buntag sa Martes, Agosto 23, 2022. Nagtinabangay sa paghatag ang Regional Highway Patrol Unit 7, Provincial Highway Patrol Team Negros Oriental, uban sa augmented personnel gikan sa 1st ug 2nd Provincial Mobile Force Company. Nangulo sab sa maong kalihukan si PLTCOL Manuel Ana, Regional Chief sa RHPU7 ug PCMS Aurelio Bodo, OIC PNCO sa PHPT Negros Oriental. Tumong sa maong kalihukan nga mapalambo ang road safety awareness sa tanang mga motorista ug mapahibalo ang importansiya sa RA 10054 o Motorcycle Helmet Act of 2009."
"Pipila ka mga estudyante ang nagsuot og shoe coats o footwear aron magpabiling luwas ug uga ang mga classrooms sa Concepcion Elementary School sa Marikina City atol sa unang adlaw sa face-to-face classes niadtong Lunes, August 22, 2022."
"Tungod sa kakulang sa mga learning facilities, usa ka public school teacher sa Tanjay City, Negros Oriental ang gihimo ang usa ka stockroom ngadto sa usa ka classroom gamit ang iyang kaugalingong kwarta. Sumala pa ni Thessalyn Samson, usa ka grade school teacher, usa kini ka mahagiton nga trabaho sa sugod apan malipayon siya nga kini natuman ug nahuman. Gawas sa pagkamaestra, usa sab ka home baker si Samson. Gi-welcome niya ang iyang mga estudyante pinaagi sa paghatag og sweet cake treats sa unang adlaw sa ilang face-to-face classes."
"DUMAGUETE PNP, GIIMBESTIGARAN NA ANG MGA TAHO SA GIINGONG KIDNAPPING NGA NAG-VIRAL ONLINE Gitan-aw ug gitun-an na karon sa kapulisan ning dakbayan sa Dumaguete ang mga taho sa giingong kidnapping nga unang nag-viral sa social media. Sa usa ka press conference karong Martes, Agosto 23, 2022, gibutyag ni Dumaguete City Police Chief PLt. Col. Joeson Parallag nga duna na'y special unit sa kapulisan nga gitahasang mag-imbestigar pag-ayo sa maong mga taho. Sa niaging mga adlaw, dunay nitumaw nga posts online nunot sa mga giingong pagdagit sa pipila ka mga lugar sa Dumaguete. Giawhag ni Parallag ang publiko nga magmatngon ug mag-amping sa palibot, ug dili magduhaduha nga i-report ngadto sa kapulisan kung duna man gani  masaksihan nga insidente sa kidnapping. ""Andam ang kapulisan modawat sa inyong complaint, ari lang diri, pa-blotter ta, most importantly, i-blotter gyud nato na siya,"" ingon ni Parallag."
"HAPSAY, MALINAWON' ANG UNANG ADLAW SA KLASE BISAN PA SA TAHO SA PAGHUOT, KAKULANG SA CLASSROOMS Gihulagway sa Department of Education (DepEd) ang unang adlaw sa klase nga hapsay ug malinawon, bisan paman sa pipila ka mga isyu. Sumala pa sa inisyal nga assessment sa DepEd base sa mga reports nga gisumite sa mga regional directors, hapsay ang pag-abri sa school year 2022-2023 bisan paman sa pipila ka mga kabalaka nga natubag na sa tagsa-tagsa ka mga tunghaan, sama sa paghuot o kakulang sa classrooms sa mga lugar nga nagpahigayon og face-to-face classes. Matod pa ni DepEd spokesperson Michael Poa, natubag kini pinaagi sa mga estratehiya nga gigamit sa nagkalain-laing mga tunghaan pinaagi sa paggamit og shifting schedules ug blended learning mode. #NewsBite | woth reports from Inquirer.Net"
"PH POVERTY: DILI KA ""FOOD POOR"" KUNG MOGASTO KA OG LABAW SA P18.62 MATAG KAON Gipahayag sa Philippine Statistics Authority (PSA) niadtong Agosto 15 nga P8,379 lamang niadtong 2021 ang food threshold o sukaranan sa pagkaon sa usa ka pamilya nga aduna'y lima ka kabanay. Nagpasabot kini nga dili iklasipikar sa gobyerno ang usa ka indibidwal nga ""food poor"" kung mogasto siya og labaw sa P18.62 matag kaon. Sumala pa sa PSA, nisaka sa 18.1% ang poverty incidence niadtong 2021 nga katumbas sa 19.99 milyon ka mga Pilipino (3.50 milyon ka mga pamilya) kinsa gikonsiderar nga kabus. Mas taas kini kung ikompara sa 16.7% niadtong 2018 nga katumbas sa 17.67 milyon ka mga Pilipino (3 milyon ka mga pamilya). P12,030 ang minimum income nga kinahanglan sa usa ka pamilya nga aduna'y lima ka kabanay aron mapalit ang ilang basic food ug non-food needs. Mas taas kini kung ikompara sa P10,756 niadtong 2018."
"Gikompirmar sa Department of Health (DOH) nga natala niini ang ikaupat nga kaso sa sakit nga monkeypox sa Pilipinas. Sumala pa sa DOH, ang maong bag-ong kaso usa ka 25-anyos nga Pilipino kinsa walay travel history gikan o paingon sa nasud nga dunay mga kompirmadong kaso sa monkeypox. Nagpositibo sa monkeypox ang naasoy nga pasyente niadtong Biyernes, Agosto 19, ug anaa na karon gitambalan sa usa ka isolation facility."
"Unang adlaw sa face-to-face classes sa Sibulan National High School karong adlawa, Agosto 22, 2022. Mao kini ang unang higayon nga dunay in-person flag ceremony sa maong eskuwelahan human ang duha ka tuig nga distance learning. "
"Moabot na sa P1,239,000 ang nahatag nga educational assistance sa Department of Social Welfare and Development (DSWD) sa Negros Oriental sa unang adlaw sa pag-apod-apod sa maong ayuda kagahapong adlawa, Aug. 20, 2022. Sumala pa sa DSWD Region VII, 594 ka estudyante sa probinsya ang nakadawat sa maong ayuda. Unanf gianunsyo nga makadawat og P1,000 ang mga estudyante sa elementary, P2,000 sa junior high school, P3,000 sa senior high school, ug P4,000 alang sa mga tinun-an sa kolehiyo ug vocational school."
"AMPING SA PAG-ULAN BESHIE!  Padayong makasinati og pag-ulan ang Negros Oriental ug tibuok Kabisay-an karong adlawa, Agosto 22, 2022, tungod sa epekto sa ikog (trough) sa Bagyong #FloritaPH ug sa Hanging Habagat, sumala pa sa PAGASA. Usa na ka tropical storm ang Bagyong Florita, sumala pa sa latest update sa ahensya. Pipila ka lugar sa Luzon ang gipaubos sa Signal No. 1 ug 2 tungod niini."
"MGA ESTUDYANTENG NITRABAHO SA CITY HALL, NAKADAWAT NA SA SWELDO GIKAN SA KAGAMHANANG SIYUDAD Nadawat na sa mga estudyanteng nitrabaho sa City Hall ang 60% sa ilang sweldo gikan sa kagamhanang siyudad sa Dumaguete niadtong usang semana, samtang andam na sab nga ihatag ang 40% nga bahin sa Department of Labor and Employment (DOLE) human kini maproseso. Nakatrabaho ang maong mga estudyante ubos sa Special Program for the Employment of Students (SPES), usa ka programa nga gipatuman sa buhatan ni Mayor Felipe Remollo pinaagi sa Public Employment Service Office (PESO) ug DOLE. Tumong niini nga mahatagan og kahigayonan ang mga estudyante nga makatigom aron isuporta sa ilang pagskwela ug makat-on sa mga buluhaton sa opisina sa City Hall. Aduna sila'y kinatibuk-ang sweldo nga P9,846.40 matag usa nga gitrabahuan nila sulod sa 20 ka adlaw. Gi-awhag sila ni Mayor Remollo nga ihatag ang ilang sweldo aron ibayad sa ilang tuition fee ug uban pang galastuhan para maka-eskwela ug makatabang sa ilang mga ginikanan.  Gibutyag sab ni Mayor Remollo mga aduna pa'y laing batch sa mga estudyanteng makatrabaho sa City Hall sunod tuig tungod gahinan kini og pondo alang sa ilang sweldo ubos sa maong programa."
"Moabot na sa P756,000 ang nahatag nga educational assistance sa Department of Social Welfare and Development (DSWD) sa Negros Oriental sa unang adlaw sa pag-apod-apod sa maong ayuda kagahapong adlawa, Aug. 20, 2022. Sumala pa sa DSWD Region VII, 369 ka estudyante sa probinsya ang nakadawat sa maong ayuda. Unang gianunsyo nga makadawat og P1,000 ang mga estudyante sa elementary, P2,000 sa junior high school, P3,000 sa senior high school, ug P4,000 alang sa mga tinun-an sa kolehiyo ug vocational school. "
"Oras na aron magsabwag og papremyo alang sa Week 6 sa Champion Na, Milyonaryo Pa"
"Natala sa Pilipinas ang ikaduha ug ikatulong kaso niini sa sakit nga monkeypox. Sumala pa sa Department of Health (DOH), nag-edad og 34 ug 29 anyos ang mga naasoy nga kaso. Sila pulos gikan sa mga nasud diin dunay mga natalang kaso sa monkeypox."
Gi-share ni Carlo Toleza ngadto sa social media ang usa ka video sa naglutaw nga sari-sari store sa kadagatan sa Bais City sa probinsya sa Negros Oriental.
"MGA KOMPANYA SA SOFTDRINKS, NIANGKON NGA NAMROBLEMA SA KAKULANGON SA KALAMAY SA NASUD Giangkon sa mga nag-unang kompanyang naghimo og softdrinks sa Pilipinas nga namroblema sila tungod sa giatubang nilang sugar shortage kon kakulangon sa kalamay sa nasud. Mao kini ang gibutyag sa Coca-Cola Beverages Philippines, Pepsi-Cola Products Philippines, ug ARC Refreshments Corporation pinaagi sa usa ka talagsaon nga hiniusang pamahayag niadtong Martes, Agosto 16, 2022. Giluwatan sa maong mga kompanya ang ilang pamahayag taliwala sa padayong pagsaka sa presyo sa mga palaliton ug kontrobersiya sa gobyerno nunot sa pag-angkat og kalamay. Gisubli nila nga nag-atubang karon ang industriya og kakulangon sa premium refined sugar o bottlers' grade sugar nga mao'y ""key ingredient"" sa ilang mga produkto. Dugang pa nila, nakigtimbayayong na sab sila sa ubang stakeholders sa industriya ug sa gobyerno aron mahatagan og pagtagad ang maong sitwasyon."
"PASAHERO NGA WALA'Y HELMET, MANNEQUIN MAN DIAY  Viral karon ang mga hulagway sa usa ka delivery rider kinsa gipahunong sa mga traffic enforcer sa Rizal Avenue sa Puerto Princesa City, Palawan tungod aduna kini pasahero nga wala'y helmet -- apan usa diay kini ka mannequin nga iyang i-deliver sa usa niya ka customer. Gi-post ang mga hulagway sa FB page nga Just Ride Palawan niadtong Lunes, Agosto 15, 2022. Sumala pa sa admin sa maong FB page, nahitabo ang makalingaw nga insidente mga duha na ka bulan ang milabay. Makita sab sa usa sa mga hulagway nga gihatagan sa traffic enforcer og thumbs up ang rider human sa paglabay niya sa inspection."
"MAGTIAYON, GIPUSIL PATAY SA SAN JOSE Patay ang usa ka magtiayon human gipusil sa Purok 3 sa Barangay Janay-Janay sa lungsod sa San Jose mga 9:15 sa gabie niadtong August 14, 2022. Giila ang mga biktima nga sila si Margarito Rosano ug Antonieta Rosana, puros 47-anyos ug lumolupyo sa naasoy nga lugar. Sumala pa sa kapulisan, nakita sa ilang menor de edad nga anak nga gipusil sa makadaghang higayon ang magtiayon samtang naghigda sa ilang balay. Human niini, dali nga niikyas ang mga suspek. Giila sab ang mga suspek nga sila si Jayson Rosano ug Jennifer Rosano, puros hingkod ang pangidaron ug residente sa naasoy nga lugar. Manag-igsuon ang duha ka suspek kinsa pag-umangkon sab sa usang biktima nga si Margarito. Human sa maong insidente, gidala ang mga biktima sa Negros Oriental Provincial Hospital aron mahatag og atensyong medical apan gideklarar nga dead on arrival si Antonieta, samtang gideklarar nga patay na si Margarito mga alas 11:15 sa gabie sa maong adlaw. Nakuha sa crime scene ang unom ka fired cartridges sa Caliber .45 ug upat ka Caliber 9MM. Ipailalom kini sa Ballistic Examination sa Provincial Crime Laboratory. Nagpahigayon na sab og hot pursuit operations ang kapulisan aron masikop ang mga suspek ug nagpadayon ang imbestigasyon sa maong insidente."
"PANEL SA KAMARA, GIDUSO ANG PAG-POSTPONE NA PUD SA BRGY, SK ELECTIONS Giaprobahan sa suffrage panel ang usa ka mosyon nga nagtinguha nga i-postpone ang eleksyon sa barangay ug Sangguniang Kabataan (SK) gikan sa Disyembre 2022 ngadto sa Disyembre 2023, bisan pa sa pahimangno sa Commission on Elections (COMELEC) nga ang pagbuhat niini magdala lamang og dugang nga mga gasto. Gisubli ni COMELEC chairman George Garcia nga kung dili madayon ang eleksyon sa katapusan ning tuiga, ilang ipadayon ang voter registration karong Oktubre nga moresulta sa pagpanginahanglan og mas dako nga budget ug dugang nga mga voting materials. Dugang pa niya, kung dili madayon ang barangay ug SK elections, magkinahanglan og dugang nga P5 bilyones alang sa dugang nga gasto gikan sa P8.4 bilyones nga budget. 38 ka mga balaodnon ang giduso sa House of Representatives nga nagtinguha sa pagsuspenso sa eleksyon sa Disyembre tungod sa nagkalain-laing rason, usa niini ang paggahin sa P8.4 billion nga budget ngadto sa COVID-19 response ug tugutan ang gobyerno nga mopahuway human sa piniliay niadtong Mayo ning tuiga."
"Governor Henry Teves, gipirmahan ang Medical Scholar sa lalawigan sa Negros Oriental kagahapong adlawa, August 15, 2022. Ang mga scholar, mga tinun-an sa Silliman University Medical School."
"PULIS, GIPUSIL PATAY SA BAYAWAN CITY Patay ang usa ka pulis human gipusil sa wala pa mailhing mga suspek sa Barangay San Roque sa dakbayan sa Bayawan niadtong August 15, 2022. Giila ang biktima nga si Police Corporal Rey Agustillo Ambo, 37-anyos, ug sakop sa 705th Maneuver Company, Regional Mobile Force Battalion 7 nga nakabase sa Sitio Nagbagang, Barangay Poblacion, Sta. Catalina. Sumala pa sa report sa kapulisan, nag-patrolya si Police Corporal Ambo uban si Pat. Rhullin Mar Abrasaldo aron makakuha og impormasyon bahin sa presensya sa Communist Terrorist Group sa naasoy nga lugar sa dihang kalit lang nga aduna'y wala pa mailhing mga suspek ang nagpabuto nila gamit ang KG-9 9mm caliber firearm. Nakaangkon og grabe nga samad pinusilan si Police Corporal Ambo nga mao'y hinungdan sa iyang hinanaling kamatayon, samtang luwas ra si Pat. Abrasaldo kinsa nakahimo sab sa pagtawag alang sa tabang. Usa sab ka menor de edad ang nakaangkon og samad pinusilan kinsa atol nga anaa sa lugar sa insidente. Dali sab siya nga gidala sa Bayawan District Hospital aron mahatagan og atensyong medikal. Nihatag na sab og mando si PRO7 Director Police Brigadier General Roque Eduardo DP Vega ngadto sa Bayawan CPS, NOPPO nga mopahigayon og hot pursuit operation aron sa posibleng pag-ila ug pag-aresto sa mga suspek."
"
Gideklarar sa usa ka food website ang Filipino fast-food restaurant nga Jollibee nga mao ang aduna'y 'best' fried chicken sa Estados Unidos. Mao kini ang gibutyag sa Eater.com sa usa ka article niini bahin sa kung kinsa ang naghimo og best fried chicken sa maong nasud. Kakompetensya sa Jollibee ang McDonalds, Burger King, Wendy’s, KFC, ug Bonchon, ingon man mga restaurant sa Estados Unidos sama sa Chick-Fil-A, Church’s Chicken, White Castle ug Bojangles. Aduna sila'y gipahigayon nga upat ka rounds sa nagkalain-laing kategorya sama sa “bones”, “no bones”, “sandwiched” ug “sauced”, diin tilawan sa mga editors ang mga manok sa matag katergorya. Human niini, mohatag sila og review kung kinsa ang aduna'y pinakalami nga manok ug kung kinsa ang nadaog."
" Mga hulagway sa unang adlaw sa face-to-face classes sa St. Paul University Dumaguete kagahapong adlawa, August 15, 2022."
"Human sa duha ka tuig nga online classes, gi-welcome sa Silliman University pinaagi sa pagpabanda ang mga estudyante sa unang adlaw sa face-to-face classes."
"PSA: MGA POBRE SA NASUD, MOABOT NA SA 19 MILYON Niigo sa 18.1% ang poverty incidence rate o kapobrehon sa Pilipinas niadtong 2021, katumbas sa 19.99 milyon ka mga kabus nga Pilipino. Mao kini ang gibutyag sa Philippine Statistics Authority (PSA) Lunes, August 15, 2022. Base sa datos sa PSA, ang National Capital Region (NCR) mao ang aduna'y pinakaubos nga rate sa kapobrehon nga anaa sa 3.1% niadtong 2021, samtang ang Bangsamoro Autonomous Region mao ang aduna'y pinakataas nga rate sa kapobrehon nga anaa sa 37.2% sa maong tuig. Bisan paman, niubos sa 24.6% ang poverty incidence rate sa BARMM niadtong 2021 ug 2018 nga aduna'y 61.8%."
"BALAODNON NGA TUMONG NGA KUHAAN ANG HOLIDAY SA PILIPINAS, GIDUSO Giduso sa House of Representatives ang usa ka balaodnon nga tumong nga kuhaan ang gidaghanon sa holiday sa Pilipinas. Gipasaka ni Albay Representative Joey Salceda ang House Bill No. 672 o ""Holiday Rationalization Act of 2022."" Kung maaprobahan, aduna sab pipila ka mga pulong ang tangtangon. Mahimong ""Holidays"" ug ""Special Days"" nalang ang kasamtangang ""Regular Holidays"" ug ""Nationwide Special Days"" Aduna sab pipila ka mga holidays ang kuhaon sa kalendaryo sama sa Maundy Thursday, Eid’l Adha, National Heroes Day, ug uban pa. Sa laing bahin, aduna sab usa ka lokal nga holiday ang matag Local Government Unit (LGU) pinaagi sa balaod o ordinansa."
"BALAODNON NGA MAGBAWAL SA PAGGAMIT OG CELLPHONE ATOL SA KLASE, GIDUSO Giduso sa House of Representatives ang usa ka balaodnon nga magbawal sa paggamit og cellphone ug uban pang digital device atol sa klase. Gipasaka ni Albay Representative Joey Salceda ang House Bill No. 662 o ""No Cellphone during Classes Act."" Kung maaprobahan, bawal na nga mogamit og cellular phones, smartphones o bisan unsang susama nga digital devices atol sa klase gawas kon aduna'y emergency o kinahanglan kini sa pagtudlo. Imandato sab sa mga eskwelahan ang pagpatukod og ""device depository office"" kung diin pwede nga mabilin sa mga estudyante ang ilang gadgets sa pagsulod sa tunghaan. Sumala pa sa maong balaodnon, ipatuman kini sa tanang pribado ug pampublikong tunghaan gikan sa kindergarten hangtod sa kolehiyo."
"
Sigon sa Chinese Lunar Calendar, gisaulog ang Ghost Month gikan sa Hulyo 29 hangtod Agosto 26. Matud pa sa Chinese culture, mao kini ang panahon nga monaog nganhi sa atong kalibutan ang mga nitaliwan natong minahal sa kinabuhi ug kaliwatan gikan sa laing kalibutan. Puwede sab nimo karong handumon ang inyong namatay nga gugma human siya nitaliwan... sa lain. "
"SENSITIBONG STORYA UG HULAGWAY GIINGONG BUKOG SA BIKTIMA SA BAGYONG ODETTE, NAPALGAN SA USA KA LUNA SA BAIS CITY Napalgan sa usa ka luna sa Sitio Tambakan, Barangay 1 sa Bais City ang bukog sa usa ka biktima nga giingong nawala pa niadtong Bagyong #OdettePH. Wala pa hingpit nga mailhi sa pagkakaron kun kinsa ang nasangpit nga biktima. Napalgan karong Huwebes, Agosto 11, 2022 ang maong bukog samtang nag-ayo og alad ang usa ka lalaki sa naasoy nga luna. Giingong naghayang ug daw naghalog sa punuan sa saging ang kalabira sa maong biktima. Gikatahong dunay nawala sa maong dapit sa pag-igo sa Bagyong Odette sa Bais City niadtong Disyembre 2021 human sila naanod sa kusog nga baha. Gihipos na sa mga sakop sa City Disaster Risk Reduction and Management Office (CDRRMO) sa Bais ang maong bukog apan padayon pang gikompirmar ang kailhanan sa biktima."
"DEPED SA NEGROS ORIENTAL ANDAM NA SA PAG-ABRI SA KLASE KARONG AGOSTO, 100% F2F CLASSES SA NOBYEMBRE Andam na ang probinsya sa Negros Oriental alang sa pagsugod sa limitado nga face-to-face classes karong Agosto ug full in-person classes karong Nobyembre. Mao kini ang gipahayag sa mga opisyales sa DepEd NegOr atol sa ""Kapihan sa PIA"" sa Bethel Guest House karong adlawa, Agosto 11, 2022. Nitambong sa maong presscon ang School’s Division Superintendent, DepEd Division of Dumaguete Dr. Cyrus Gregorio Elejorde, Information Officer of DepEd Neg Or. Division Karla P. Antonio, apil na si PLTCOL. Joeson Parallag.  Sumala pa ni Dr. Elejorde, ilang ipahiangay ang hybrid modality kung diin aduna kini schedule kung kanus-a mopahigayon og online classes ug f2f classes. Apil na ang pagpatuman og duha ka subject kada adlaw aron dili bug-at ang mga buluhaton sa mga estudyante. Matod pa ni Information Officer Antonio, naka-focus ang DepEd sa 16 ka lungsod sa Negros Oriental. Gipatukuran nila ang mga tunghaan sa maong dapit og isolation areas ug uban pang pasilidad aron masunod ang health protocols alang sa kaluwasan sa mga estudyante.  Gisubli ni PLTCOL. Parallag, aduna na'y panagsabot ang PNP ug DepEd bahin sa ilang pagtabang sa Brigada Eskwela. Aduna sab sila'y memorandum of agreement nga magtudlo ang kapulisan sa mga eskwelahan bahin sa VAWC, bullying ug uban pa. Mag-focus sab ang kapulisan sa peace and order sa umalabot nga pag-abri sa klase.  Gi-awhag sab sa DepEd ang mga ginikanan sa mga estudyante nga protektahan ang ilang mga anak pinaagi sa pagpabalon nila og safety kits sama sa extra face mask, alcohol, ug pagpahinumdom nga mopatuman og social distancing sa eskwelahan."
"Agosto pa lang apan makita na sa usa ka mall ning dakbayan sa Dumaguete kining mga gibaligya nga Christmas decor ug mga estatwa ni Santa Claus, lima ka bulan sa dili pa ang adlaw sa Pasko. Magsugod ang Christmas season sa Pilipinas karong Setyembre, ang unang bulan sa gitawag nga ""Ber months."""
"Nagpahigayon og road clearing operations ang mga kawani gikan sa nagkalain-laing hingtungdan nga mga ahensya sa kadalanan sa dakbayan sa Dumaguete aron kuhaon ang tanang nakababag sa dalan ug mapalambo ang dagan sa trapiko sa national highway. Gipangulohan kini sa Department of Public Works and Highways (DPWH) uban sa tabang sa kagamhanan sa dakbayan pinaagi ni Mayor Felipe Antonio Remollo. Nitabang sab sa maong operasyon ang Provincial Highway Patrol Group, Philippine National Police, Traffic Management Office ug Department of Interior and Local Government (DILG). Gisubli sa DPWH nga mandato sa gobyerno ang pagsiguro nga wala'y bisan unsang babag ang anaa sa kadalanan ilabi na sa national highways aron mahimong hapsay ang dagan sa trapiko ug masiguro ang kaluwasan sa mga motorista ug kadtong maglakaw. Subay kini sa Presidential Decree No. 17 o mas giila nga Philippine Highway Act nga gisuportaan sa DPWH Department Order No. 73; series of 2014 ug ang Local Government Code of 1991."
"BALAUDNON PAGHATAG OG P2,000 AYUDA SA TANANG PILIPINO, GIDUSO Giduso karon sa House of Representatives ang usa ka balaodnon nga tumong nga maghatag og one-time cash aid nga P2,000 alang sa tanang Pilipino. Gipasaka ang House Bill No. 2022 o Universal Ayuda Act sa representante sa Kalinga party-list nga si Irene Gay F. Saulog niadtong July 18, 2022. Sumala pa sa usa ka bahin sa maong balaodnon, usa kini ka tabang gikan sa kalisod nga hatod sa pandemya tungod sa Covid-19 ug sa padayong pagsaka sa presyo sa mga palaliton. Kung maaprobahan, ihatag ang maong ayuda sa tanan nga mga Pilipino nga nagpuyo sa nasud atol sa pagpatuman sa maong programa. Dugang pa, usa sab kini ka patas nga pamaagi aron mahatagan og ayuda ang tanan nga mga Pilipino ilabi na kadtong mga napasagdaan sa mga niaging programa sa gobyerno."
"MGA MARITES, GIDUSO NGA MAPRISO SA USA KA BALAUDNON BATOK FAKE NEWS Gipasaka ngadto sa House of Representatives ang usa ka balaodnon nga magduso nga mahimong krimen ang paggama ug pagpakuyanap og fake news -- komon nga termino sa mini nga impormasyon. Ang mga representante nga sila si Josephine Lacson-Noel (Malabon) ug Florencio Gabriel Noel (Aw Waray party-list) ang nipasang-at sa House Bill No. 2971. Sa pagpasaka sa maong balaodnon, nangayo sila og kausbanan sa Cybercrime Prevention Act of 2012 nga ilakip ang depinisyon sa “fake news"". Aduna sab mga petisyon sa Cybercrime Prevention Act ngadto sa Supreme Court tungod aduna'y mga parte niini nga dili uyon sa konstitusyon. Nagdala og mas bug-at nga silot ug taas nga panahon sa pagkapriso ang probisyon sa cyber libel kung itandi sa regular nga liber. Ang bisan kinsa nga mapamatud-an nga sad-an, mahimong silotan og pagkapriso nga unom ka tuig ug usa ka adlaw ngadto sa 12 ka tuig o multa nga labing menos sa P200,000."
"EKONOMIYA SA PILIPINAS, NITUBO OG 7.4% SA 2ND QUARTER SA 2022 Nitubo og 7.4 porsiyento ang ekonomiya sa Pilipinas sa ikaduhang quarter karong tuiga, sumala pa sa datos sa Philippine Statistics Authority (PSA). Ang gross domestic product (GDP) sa nasud, nimaba gamay gikan sa 8.2 porsiyento nga natala sa niaging unang quarter sa 2022. Dugang pa sa PSA, mao na kini ang ikalimang higayon nga nagpadayon ang pagtubo sa ekonomiya sa nasud human kini nihagsa niadtong panahon sa pandemya sa COVID-19. Gibanabana sa mga economic manager nga posibleng magtubo ang GDP sa nasud gikan sa 6.5 ngadto sa 7.5 porsiyento kada tuig.  Kini taliwala sa inflation nga padayong nasinati sa Pilipinas."
"PILIPINONG SI CARDINAL TAGLE, USA SA GIPANAN-AW NGA MAHIMONG SUNOD NGA SANTO PAPA Usa sa duha nga nangunang pilian aron mahimong sunod nga Santo Papa si Cardinal Luis Antonio Tagle kinsa kanhing archbishop sa Manila. Sumala pa sa report sa Catholic Herald nga na-post sa website niini niadtong Agosto 5, 2022. Ang usa sa gipilian mao si Hungarian Cardinal Peter Erdo kinsa kanhing archbishop sa Esztergom-Budapest. Nigawas ang maong balita taliwala sa mga espekulasyon nga hapit na nga moretiro si Pope Francis kinsa bag-ohay lamang naglisod sa paglakaw tungod sa pagkapiang sa tuhod. Sumala pa sab sa maong report, gipaboran ni Pope Francis si Italian Cardinal Pietro Parolin kinsa mao'y kasamtangang kalihim sa estado sa Vatican. Bag-ohay lamang, gibutang ni Pope Francis si Cardinal Tagle isip usa sa 22 ka myembro sa Congregation for Divine Worship and the Discipline of Sacraments sa Vatican City nga gipanguluhan ni Cardinal Arthur Roche. Niadtong 2019, gitudlo sab si Cardinal Tagle isip tinugyanan sa Congregation for the Evangelization of Peoples sa Vatican. Mao kini ang nahimong hinungdan nga nasuod si Cardinal Tagle ni Pope Francis, sumala pa sa Henrietta de Villa kinsa kanhing ambasador sa Pilipinas ngadto sa Vatican. Dugang pa sa Catholic Herald, aduna'y dako nga bahin ang mosunod nga pope alang sa maayong kaugmaon sa Vatican."
"WALA NA'Y ATRASAY: DEPED, NIBAROG NGA MAGSUGOD ANG KLASE KARONG AGOSTO 22 Nagpabiling lig-on ang desisyon sa Department of Education (DepEd) nga sugdan ang umalabot nga school year karong August 22, 2022 bisan paman sa mga panawagan nga iuswag ang pag-abri sa klase. Mao kini ang gibutyag ni DepEd spokesperson Michael Poa niadtong Lunes, August 8, 2022. Bag-ohay lamang, giawhag sa Teacher’s Dignity Coalition ang DepEd nga balhinon ang pag-abri sa klase ngadto sa tunga-tunga sa September. Gisubli nila nga kulang pa ang school break aron tugutan ang mga magtutudlo nga makarekober sa niaging academic year ug makapangandam sa mosunod nga klase. Apan sumala pa ni Poa, daghan na ang ni-apil sa programang Brigada Eskwela kung diin aduna'y mga stakeholder ug volunteers nga nitabang aron maandam ang mga tunghaan sa mosunod nga school year. Dugang pa ni POA, nakigtinabangay na sab ang DepEd sa ubang ahensiya sa gobyerno, sama sa trade department aron mapa-ubsan ang presyo sa mga gamit sa eskwelahan, ug sa Department of Health (DOH) aron mabakunahan ang mga estudyante ug magtutudlo batok sa COVID-19."
"KAPIN P1.5 MILYON SA GITUOHANG SHABU, NASAKMIT SA KAPULISAN SA SIBULAN Nasikop sa kapulisan ang usa ka lalake kinsa nakuhaan sa gituohang ilegal nga drugas nga nagkantidad og kapin P1.5 milyon sa Purok 6 sa Barangay Maslog sa lungsod sa Sibulan mga alas 10 sa gabie niadtong Agosto 8, 2022. Giila ang nadakpan nga si Jemar Casalta, 36-anyos, lumad nga taga Dipolog City apan kasamtangang nagpuyo sa Villarosa Subdivision sa naasoy nga barangay. Nagpahigayon og buy-bust operation ang kapulisan sa maong adlaw ug lugar ug nasakmit gikan sa suspek ang usa ka gamay ug lima ka dagko nga size sa heat sealed transparent sachet nga aduna'y sulod sa gituohang shabu. Aduna kini gibug-aton nga 233 gramos nga nagkantidad og P1,584,400.00. Nakuha sab ang usa ka tinuod nga P500 uban sa mga bogus o peke nga kwarta ug gigamit isip buy-bust money, ug duha ka P1,000 nga gituohang halin sa suspek sa pagpamaligya. Gidala na ang suspek sa Sibulan MPS alang sa tukmang disposisyon, samtang gihatod na sa NOPFU ang drug evidence alang sa forensic examination. Giandam na sab ang mga documentary requirements alang sa inquest proceeding."
"Daw nahimong suba kini nga dalan sa Colo, Guihulngan City kagabii, Agosto 8, 2022 human nga kini gibaha tungod sa walay puas nga ulan nga dala sa Hanging Habagat."
"Walay klase sa tanang mga pampubliko ug pribadong eskuwelahan sa tibuok Guihulngan City karong adlawa, Agosto 9, 2022.  Kini subay sa kamanduan kon executive order nga giluwatan ni Acting Mayor Ana Eunica Beatriz Reyes. Gisuspenso ang klase sa Guihulngan City tungod sa mga pagbaha didto gumikan sa kusog nga ulan nga dala sa Hanging Habagat. "
"CEBU PACIFIC NAGTANYAG OG P8 NGA PLETE SA FLIGHTS SA ILANG 8.8 SALE Gianunsyo sa Cebu Pacific ang ilang dugang nga mga seat sale alang sa domestic ug international nga mga destinasyon. Gitanyag nila ang ""GR8 8.8"" seat sale nga magsugod karong August 8 hangtod August 10, 2022 nga aduna'y byahe nga ingon kaubos sa P8 nga one-way base fare. Ang travel period sa maong seat sale gikan September 1, 2022 hangtod February 28, 2023. Apil sa domestic destinations ang Boracay, Bohol, Siargao, Palawan, Cebu, Negros, Pampanga ug daghan pa. Samtang apil sa international destinations ang Indonesia, Malaysia, Vietnam, Bangkok, South Korean ug Singapore. Mahimong mo-booked sa seat sale flights ug flight pass pinaagi sa Cebu Pacific website."
"DUL-AN 3 MILYON KA PILIPINO, WALAY TRABAHO Dul-an sa 2.99 milyon ka mga Pilipino ang wala'y trabaho sa bulan sa Hunyo, samtang nag-steady ngadto sa 6% ang unemployment rate sa Pilipinas sugod niadtong Mayo ning tuiga. Mao kini ang gibutyag sa Philippine Statistics Authority (PSA) Lunes, Agosto 8, 2022. Sumala pa sa PSA, anaa sab sa 6% ang unemployment rate niadtong Mayo apan 2.93 milyon lamang ka mga trabahante ang giisip nga wala'y trabaho. Bisan paman, nitaas ngadto sa 508,000 ang mga indibidwal nga nakatrabaho niadtong Hunyo kung ikompara niadtong Mayo. Matod pa ni National Statistician Dennis Mapa, anaa sa 94% ang employment rate niadtong Hunyo 2022 nga katumbas sa 46.59 milyon ka mga Pilipino."
"MANGINGISDA SA MANJUYOD, NALUMOS PATAY Patay ang usa ka lalake human malumos sa Sitio Limayag sa Barangay Bolisong sa lungsod sa Manjuyod mga 7:40 sa gabie niadtong Agosto 6, 2022. Giila ang biktima nga si Nelger Aboy, 31-anyos, usa ka mangingisda, minyo ug lumolupyo sa naasoy nga lugar. Sumala pa sa kapulisan, aduna'y usa ka mangingisda ang nakakita pa sa biktima kinsa paingon sa naasoy nga lugar aron mamana. Nakit-an pa sab siya sa gabie sa maong adlaw apan pagkataod-taod, wala na namatikdan ang biktima. Nagpahigayon og rescue operation ang LGU rescue team ug narekober ang patay'ng lawas sa biktima nga anaa sa ilalom sa tubig mga 8:30 na sa buntag niadtong Agosto 7, 2022. Gidala ang patay'ng lawas sa biktima ngadto sa Manjuyod Municipal Morgue alang sa post-mortem examination."
"KAPIN 3,000 KA AFTERSHOCKS, NATALA SA PHIVOLCS HUMAN ANG KUSOG NGA LUZON EARTHQUAKE Nakatala ang Philippine Institute of Volcanology and Seismology (PHIVOLCS) og 3,235 ka mga linog nga gikonsiderar nga aftershocks human sa magnitude 7.0 nga linog nga niigo sa Luzon niadtong July 27, 2022. Na-record ang 3,235 ka mga aftershocks sugod July 27, 2022 hangtod August 8, 2022 kung diin 63 niini ang nabati nga aduna'y magnitude range anaa sa 1.4 hangtod 5.1. Kadaghanan sa mga aftershocks, natala sa mga probinsya sa Abra ug Ilocos Sur nga parehong nakaangkon og grabeng kadaot tungod sa linog."
"
Ang mga kompanya sa petrolyo nagpahibalo nga aduna'y rollback sa presyo sa gas, epektibo karong Martes, August 9, 2022."
"
Nangita karon ang usa ka online candy shop og usa ka professional taster aron motilaw sa ilang mga produkto. Sumala pa sa tindahang Candy Funhouse, nagtanyag kini og suweldo nga 100,000 Canadian dollars, kon P4 million, sa masuwerte nga makuha sa maong trabaho. Matud pa sa tigpama-ba sa Candy Funhouse nga si Vanessa Janakijevski-Rebelo, 3 ang ilang original taste testers nga ilang gitawag nga ""Candyologists."" Sa pagkakaron, nangita sila og Chief Candy Office kinsa modumala sa maong mga Candyologists aron masiguro nga lami ug tam-is ang mga produkto sa Candy Funhouse. Lakip sab sa mga responsibilidad sa Chief Candy Officer mao ang pag-aprubar sa mga bag-ong produkto ingon man ang mahimong usa ka ""chief taster."" Gipangita nila karon ang usa ka aplikante nga dunay ""sweet tooth"" kun hilig gyud mokaon og candy. Ang mapili nga aplikante, moagi pa og pagbansay-bansay sa pagtilaw sa candy. Makadawat sab sila og halapad nga dental health benefits."
"
Gitanyag karon ang bugas sa presyong P20 kada kilo sa lungsod sa Botolan, Zambales. Kini pinaagi sa usa ka programa nga gilusad sa kagamhanang lokal sa naasoy nga lungsod.  Ubos sa rice subsidy program ni Botolan Mayor Omar Jun Ebdane, duna pay pakapin nga libreng usa ka kilo kung lima ka kilo nga bugas ang paliton.  Nagsugod ang naasoy nga programa niadtong Hulyo 12 og mahuman kini karong Setyembre 29, 2022. Gimanduan na sa kagamhanang lungsod sa Botolan ang mga kabarangayan didto pagbaligya sa barato nga bugas aron mas daghan kunong pamilya ang makapahimulos niini. Mahinumduman nga niadtong panahon sa kampanya karong tuiga, nisaad si Presidente Ferdinand Marcos Jr. paubsan sa iyang administrasyon ang presyo sa bugas ngadto sa P20 kada kilo. Apan gisupak kini sa grupong Bantay Bigas niadtong Hunyo ug niingong imposible kuno ang maong saad."
"
Gipaubos na sa nagkalain-laing heavy rainfall warning ang Negros Oriental ug mga kasikbit nga probinsya niini tungod sa walay puas nga ulan nga dala gihapon sa Hanging Habagat (southwest monsoon). Anaa na karon sa ORANGE WARNING ang tungang bahin sa Negros Oriental, ingon man ang mga lalawigan sa Siquijor ug habagatang Sugbo. Gipaubos sab sa YELLOW WARNING ang habagatang bahin sa Negros Oriental. Gipahimangno ang mga lumolupyo sa mga lugar ubos niini nga mga warning nga magmatngon sa posibleng kusog nga pagbaha ug pagdahili sa yuta kon landslides, ilabi na sa mga bukirang dapit."
Baha sa Dumaguete City tungod sa mga pag-ulan nga dala sa LPA ug Habagat. Live karon ang atong Silliman University intern nga si Jan Aarron Dela Torre.
"Sitwasyon sa pipila ka dalan ning dakbayan sa Dumaguete karong adlawa Agosto 7, 2022, human nga kini gibaha tungod sa walay puas nga ulan nga dala sa LPA ug Hanging Habagat"
"DUMAGUETE CITY, GIBAHA Napuno sa baha karon ang national highway duol sa Freedom Park ning dakbayan sa Dumaguete tungod sa kusog nga ulan nga nibundak karong adlawa, Agosto 7, 2022. Ang kusog nga ulan, epekto sa Low Pressure Area (LPA) ug Hanging Habagat (southwest monsoon)."
"PRESYO SA KALAMAY, MOABOT NA SA P100/KILO SA PIPILA KA MERKADO Moabot na sa P100 kada kilo ang presyo sa kalamay sa pipila ka merkado sa nasud, sumala pa sa price monitoring sa Department of Agriculture (DA) niadtong niaging semana. Gibutyag sa DA nga kapin P100/kilo ang presyo sa kalamay sa Muñoz Market ug Mega Q Mart sa Quezon City, Pasay City Market sa Pasay City, ug Malabon City Market Kakulangon sa suplay sa kalamay ang hinungdan sa pagsaka sa presyo sa kalamay, matud pa ni DA Undersecretary Kristine Evangelista. Gikompirmar sab niya ang naunang pamahayag sa Sugar Regulatory Administraton (SRA) nga kutob na lang karong Agosto 19 ang nabiling suplay sa kalamay sa nasud. Tungod niini, niawhag si SRA administrator ngadto sa publiko nga hinay-hinayon lang sa pagkakaron ang pagkonsumo sa kalamay."
"183 KA STREET FOOD VENDORS SA DGTE, GIHATAGAN OG NEGO-KART ALANG SA DUGANG INCOME Pormal nga gihatagan sa NEGO-KART karong semanaha ang 183 ka mamaligyaay og street food ning dakbayan sa Dumaguete, aron mahatagan sila og dugang kinitaan taliwala sa pandemya sa COVID-19. Gipanguluhan ni Dumaguete City Mayor Felipe Remollo ug sa pangulo sa Department of Labor and Employment (DOLE) - Negros Oriental nga si Maria Teresa Tanquiamco ang pag-apod-apod sa NEGO-KART niadtong Biyernes, Agosto 5, 2022. Lakip sa mga NEGO-KART mao ang mga bike ug mga kahimanan sama sa burner aron sila makasugod sa ilang gagmay nga negosyo. Ang NEGO-KART usa ka bunga sa P25 milyon nga livelihood grant nga gihatag ni kanhing DOLE Secretary Silvestre Bello III ngadto sa Dumaguete City Public Employment Service Office, human kini gipasidunggan isip Best PESO sa tibuok Central Visayas. "
"Duha ka magtutudlo sa Negros Oriental ang nalakip sa 28 nga gipasidunggan isip Most Inspiring Teachers of the Philippines niadtong Biyernes, Agosto 5, 2022. Gipasidunggan sila si Nellen B. Coronado gikan sa DepEd Tanjay City ug Dr. Elizabeth Susan Vista-Suarez gikan sa Silliman University.  Gawas nila, gihatagan sab og pasidungog ang mga mosunod nga magtutudlo tungod sa ilang dedikasyon sa ilang propesyon:  Manuel P. Albano, Maria Anthonette V. Allones, Loreta Baltazar, Ludilyn T. Bardon, Marilyn Cardoso, Nellen Coronado, Filomena Dayagbil, Jaypee Del Rosario, Lisa Macuja-Elizalde, Rechila Enojas, Eric John Estoque, Imelda Gealon, Cesar Legaspi, Chaney Gulfan, Sheina Balabaran Kusain, Moises Labian, Fay Luarez, Ramil Magunot, Henrietta Mangbanag, John Mauro Manuel, Noraida Mecampong, Levi Mendoza, Jose Mari Roa, Raymond Salas, Elizabeth Susan Vista-Suarez, Charisma Ututalum, ug Prose Ivy Yepes.  Ang maong mga magtutudlo naggikan sa nagkalain-laing bahin sa nasud sama sa kauluhan, Cebu, ug Cotabato. "
"LALAKI, NALUMOS SA LUNGSOD SA SIBULAN Nalumos ang usa ka lalaki didto sa Purok 5, Barangay Poblacion sa lungsod Sibulan karong hapon, Agosto 5, 2022. Giila ang nalumos nga si Richard Fortin Diongco, 53 anyos, minyo ug residente sa naasoy nga lugar.  Matud pa sa inisyal nga imbestigasyon sa kapulisan, nag-inom si Diongco kauban ang usa ka Ermelito Villaflor sa dihang niadto kini sa baybay sa ilang dapit. Pag-abot sa baybay, giingong nalumos ang biktima sa wala pa matino nga hinungdan.  Gidala sa usa ka pribadong ospital diri sa dakbayan sa Dumaguete si Diongco, apan comatose pa kini sa pagkakaron, matud pa sa kapulisan. Nagpadayon ang imbestigasyon sa Sibulan PNP sa maong insidente."
"ANG GIINGONG BITUON, CHORIZO RA DIAY! Nangayo og pasaylo ang French physicist nga si Etienne Klein human siya nag-post og hulagway sa usa ka bituon nga gikuha kuno sa NASA. Apan ang giingong bituon, hiniwa ra diay sa chorizo! Gi-tweet ni Klein niadtong Hulyo 31 ang maong hulagway. Sa iyang caption, gibutyag niya nga kini bag-o kuno nga kuha sa bituong Proxima Centauri.  Apan nasayran dayon sa mga netizen nga chorizo ra gyud diay ang iyang gi-post nga hulagway ug dili bituon. Kini human nga gi-tweet sab sa usa ka netizen ang tinuod nga hulagway sa Proxima Centauri. Gibadlong sa usa ka researcher ang gibuhat ni Klein kay bisan pa man og kini pasiaw ra niya, nagpakatap ra kuno gihapon siya og mini ug sayop nga impormasyon. "
"INFLATION RATE SA PILIPINAS, NIBUROT NGADTO SA 6.4% NIADTONG HULYO Nisaka ang inflation rate sa Pilipinas ngadto sa 6.4% niadtong Hulyo, mas taas kini kung itandi sa rate niadtong Hunyo nga aduna'y 6.1%. Mao kini ang gianunsyo sa Philippine Statistics Authority (PSA) Biyernes, August 5, 2022. Sumala pa sa PSA, ang rason sa maong inflation rate tungod sa taas nga gasto sa transportasyon ug pagpili sa pagkaon ug dili makahubog nga mga ilimnon. Natala sa industriya sa pagkaon ug ilimnon ang 6.9% nga inflation rate, samtang anaa sa 18.1% ang inflation rate sa transportasyon. Natala sab sa restaurant ug accomodation services ang 3.4% inflation rate karong bulana. Sa laing bahin, anaa sa 4.7% ang inflation average sa nasud gikan sa Enero hangtod Hulyo, mas taas kini sa target sa gobyerno nga 2 hangtod 4%."
"9 KA KABANAY NAHILO HUMAN NIKAON OG BUTETE; 1 PATAY Patay ang usa ka inahan samtang gidala sa ospital ang walo niya ka mga kabanay human mahilo sa ilang gikaon nga pufferfish o butete sa Caubian Island sa dakbayan sa Lapu-Lapu Miyerkules, Agosto 3, 2022. Gawas sa namatay nga inahan, nahilo sab ang iyang mister, upat ka anak ug tulo ka apo nga nag-edad og 4, 5 ug 9 anyos. Anaa na sa maayong kahimtang ang walo ka mga pasyente apan kinahanglan gihapon silang obserbahan sulod sa 24 ka oras. Sumala pa ni Dr. Eris Augusto, medical officer sa Sta. Rosa Community Hospital sa Olango Island, nikaon og butete ang mga pasyente sa Miyerkules sa buntag. Nakasinati na sila og pagkaluya sa ilang kalawasan ug pagkalipong mga udto na sa naasoy nga adlaw ilabi na ang inahan nga nikaon sa sulod sa maong isda. Nagpahimangno sab si Dr. Augusto sa publiko nga likayan ang pagkaon og butete tungod sa hilo niini."
"PAGDILI SA PAGBALIGYA OG PAGKAON SA VIRGIN ISLAND, GIPANAWAGAN Gidili sa lokal nga kagamhanan sa lungsod sa Panglao sa Bohol ang tigbaligya og pagkaon ug uban pang aktibidad sa turismo gawas sa sightseeing sa sikat nga Virgin Island sugod August 3, 2022. Kini human nag-viral ang post sa usa ka netizen bahin sa ""overpricing"" sa pagkaon nga aduna'y bill nga nagkantidad og kapin P26,000 alang sa usa ka grupo nga aduna'y 19 ka indibidwal kinsa nibisita sa maong tourist spot. Gianunsyo ni Panglao Mayor Edgardo Arcay sa iyang FB page nga giaprobahan na sa lokal nga kagamhanan sa Panglao ang maong sugyot atol sa ilang emergency meeting uban ang lokal nga Department of Interior and Local Government (DILG) ug Municipal Tourism Council niadtong August 2, 2022. Apan nanawagan si Department of Tourism secretary Christina Garcia-Frasco ug Department of Environment and National Resources - Region 7 nga imbestigahan ang maong isyu, samtang ang tourism council magbutang og night market sa Panglao alang sa mga displaced vendors nga maapektaran sa maong pagdili."
"KAN-ANAN, NAGTANYAG OG LIBRENG SAMGYUPSAL SA MGA GINGANLAN OG NICOLE Nagtanyag og Free Unli Meal ang Samgyeopsal House sa Valenzuela City alang sa mga indibidwal nga aduna'y pangalan nga ""Nicole"". Gihimo nila ang ""Libre si Nicole"" promo aron ipakita ang ilang suporta ni Binibining Pilipinas International 2022 nga si Nicole Borromeo. Aron maka-avail sa maong promo, kinahanglan nga mopakita og pagpamatuod nga Nicole ang imong pangalan ug magdala og tulo ka full-paying adults. Magsugod kini sa Agosto 1 hangtod 31, 2022. Dili valid ang maong promo uban sa bisan unsang ubang mga in-store nga promo ug diskwento."
"SWS: 48% SA MGA PAMILYANG PILIPINO GIKONSIDERAR ANG ILANG KAUGALINGON NGA KABUS Nisaka ang porsyento sa mga pamilyang Pilipino kinsa gikonsiderar ang ilang kaugalingon nga kabus gikan sa 43% niadtong Abril, nahimo kining 48% niadtong Hunyo. Sumala pa kini sa pinakabag-ong survey nga gipagawas sa Social Weather System (SWS). Matud pa sa SWS, ang mga pamilyang Pilipino kinsa gikonsiderar ang ilang kaugalingon nga kabus anaa sa gibanabanang numero nga 10.9 milyon sa Abril ug 12.2 milyon sa Hunyo ning tuiga. Gipahigayon ang survery niadtong Hunyo 26-29, 2022 nga nagpakita nga 48% sa mga Pilipino ang gi-rate nila ang ilang kaugalingon nga ""mahirap o poor,"" 31% ang nag-ingon nga sila ""borderline poor,"" ug 21% ang nagbutang sa ilang kaugalingon nga ""hindi mahirap o not poor."" 1,500 ka mga respondente sa tibuok Pilipinas ang niapil ani nga survey nga aduna'y tag 300 ka mga respondente sa Metro Manila, Visayas ug Mindanao, ug 600 sa Luzon."
"REMOLLO NAMES 5 COUNCILORS AS DEPUTY MAYORS OF DUMAGUETE Dumaguete City Mayor Felipe Remollo has appointed five city councilors as deputy mayors. For their new positions, Remollo assigned councilors Dionie Amores, Rey Lawas, Karissa Tolentino-Maxino, Renz Macion and Franklin Esmena to manage different sectors of the city. Amores, who is also the chairman for Barangay Motong, was assigned as deputy mayor for concern regarding barangay affairs, economic enterprises, trade and industries, public utilities, games and franchises (except for franchises for motorcycles for hire). Sangguniang Kabataan president Renz Macion was assigned as deputy mayor for concerns for youth affair, tourism, sports, environment, fisheries and employment. Councilor Franklin Esmeña will be assigned for concerns on agriculture, engineering public works and urban development, among others. Councilor Rey Lyndon Lawas, a retired police general, was also assigned for peace and order, drug abuse, safety, transportation and traffic. Councilor Karissa Tolentino-Maxino, meanwhile, will be in the helm for concerns on education, finance, livelihood, social services, poverty alleviation and special needs. All five councilors will do their duties as deputy mayors on a voluntary basis."
"VALIDITY SA BIRTH, DEATH, UG MARRIAGE CERTIFICATES, HINGPIT NGA PERMANENTE NA Permanente na ang validity sa tanang mga birth, death, ug marriage certificates human nga gipirmahan na ang balaod nga nagmando niini. Hingpit nga nahimong balaod ang Republic Act No. 11909 o ang ""Permanent Validity of the Certificates of Live Birth, Death, and Marriage Act"" niadtong Lunes, Agosto 1.  Ang maong balaod, gipanday ni Sen. Ramon ""Bong"" Revilla Jr.  Sigon sa naasoy nga balaod, permanente na nga valid ang tanang birth, death, ug marriage certificates nga giluwatan sa Philippine Statistics Authority (PSA), National Statistics Office (NSO) og ang ubang civil registries—bisan kanus-a pa kini giisyu. Gilaomang dako og tabang ang maong balaod sa mga aplikanteng ginapangayuan og mga dokumento nga dunay validity nga unom ka bulan o mas dugay pa."
"77-ANYOS NGA LALAKE, SAMARAN SA PAGPANIGBAS NGA NAHITABO SA GUIHULNGAN CITY Samaran ang usa ka lalake human sa pagpanigbas nga nahitabo sa Purok Memong sa Barangay Hibaiyo sa dakbayan sa Guihulngan mga 5:20 sa hapon niadtong Agosto 1, 2022. Giila ang biktima nga si Fermin Colegio Amara, 77-anyos, ug lumolupyo sa naasoy nga lugar. Sumala pa sa report sa kapulisan, anaa sa sulod sa iyang panimalay ang biktima sa dihang kalit nga nitungha ang suspek. Sa wala'y igong rason, gitigbas niini ang biktima sa makadaghang higayon gamit ang wala pa matino nga hinagiban ug naigo ang biktima sa iyang ulo ug liog. Giila sa kapulisan ang suspek nga si Romy Bocog Cagoscos, hingkod ang pangidaron, ug residente sab sa naasoy nga lugar. Human sa insidente, dali nga miikyas ang suspek sa wala mahibal-ang direksyon. Dali sab nga gidala ang biktima sa Governor Willy Villigas Memorial Hospital alang atensyong medical. Sa pagkakaron, nagpadayon pa ang follow-up investigation sa kapulisan alang sa maong insidente. Nagpahigayon na sab sila og hot pursuit operation aron masikop ang suspetsado."
"BABAYE NANGANAK SA USA KA PAWNSHOP SA CEBU Nanganak si Malyn Rufo, 27-anyos, sa iyang ikalima nga anak ngadto sa usa ka pawnshop sa Argao sa Cebu niadtong Lunes sa buntag, Agosto 1, 2022.  Sumala pa ni Janice Aballe, ig-agaw ni Rufo, padulong na sila sa ospital ug nidalikyat pag-adto sa usa ka pawnshop aron kuhaon ang kwarta nga gipadala sa father-in-law ni Rufo apan wala na niya napunggan ug nanganak na sa maong pawnshop. Usa ka personnel sa disaster's response team sa maong lungsod ang nitabang ni Rufo pagpa-anak sa usa ka batang lalaki. Anaa sab sa maong hitabo ang bana ni Rufo. Sa pagkakaron, anaa na sa Isidro C. Kintanar Memorial Hospital ang inahan ug anak niini. Gipanan-aw sab ni Rufo nga nganlan ang iyang anak sa tag-iya sa maong pawnshop."
"LALAKI PATAY HUMAN MALUMOS SA BAYAWAN CITY Usa ka lalaki ang patay human nalumos sa Barangay Nangka sa dakbayan sa Bayawan mga alas-2 sa hapon karong adlawa, Agosto 1, 2022. Giila ang biktima nga si Sanny Amantoy Embang, 66-anyos, usa ka mag-uuma, ug lumolupyo sa naasoy nga lugar. Sumala pa sa report sa kapulisan, papauli na ang biktima samtang nitabok sa Canalum River sa dihang nalumos kini. Nadala pa ang biktima sa Bayawan District Hospital apan gideklarar kini nga dead on arrival."
"#4 MOST WANTED PERSON SA BAYAWAN, NASIKOP SA KAPULISAN Nasikop sa kapulisan ang ika-upat sa listahan sa Most Wanted Person sa dakbayan sa Bayawan niadtong July 22, 2022. Giila sa kapulisan ang nadakpan nga si Jayven Olivo, 24-anyos, usa ka mag-uuma, ug lumulupyo sa naasoy nga lugar. Nadakpan si Olivio sa Sitio Bagongot sa Barangay Mandu-ao sa maong dakbayan mga alas 10:10 sa buntag sa maong adlaw. Sumala pa sa report, nasikop si Olivio sa gipahigayong sa oplan tracker operation pinaagi sa usa ka warrant of arrest nga aduna'y Criminal Case No. 3431 tungod sa paglapas Section 11, Article 2 sa Republic Act 9165 o ang Comprehensive Dangerous Drugs Act of 2002. Anaa na sa kustodiya sa kapulisan ang maong akusado alang sa tukmang disposisyon."
"LALAKI PATAY SA GIINGONG PAGPAMUSIL SA VALLEHERMOSO Usa ang patay sa giingong pagpamusil nga nahitabo sa Barangay Poblacion sa lungsod sa Vallehermoso mga alas 11 sa gabie niadtong July 30, 2022. Giila sa kapulisan ang biktima nga si John Patrick Banjec, hingkod ang pangidaron, ug lumulupyo sa naasoy nga lugar. Sumala pa sa report, personal nga niadto sa kapulisan niadtong July 31, 2022 ang usa ka concerned citizen aron ireport ang giingon pagpamusil. Diha-diha nga miresponde ang kapulisan aron mopahigayon og imbestigasyon. Napalgan nila ang patay'ng lawas sa biktima nga nagbuy-od sa naasoy nga lugar. Narekober sa kapolisan ang usa ka bala ug upat ka basiyo sa bala sa kalibre 45. Gidala ang patay'ng lawas sa biktima ngadto sa RHU Vallehermoso alang sa post mortem examination. Nagpadayon pa sab ang imbestigasyon sa kapulisan sa maong insidente."
"Nakatala na ang Phivolcs og 2,010 ka aftershocks sa nagkalain-laing bahin sa Luzon human ang kusog nga magnitude 7 nga linog nga nitay-og didto niadtong Hulyo 27, 2022. Kadaghanan sa mga aftershock, na-record sa northwestern Luzon, ilabi na sa mga lalawigan sa Abra ug Ilocos Sur. Labing naigo sa magnitude 7 nga linog niadtong niaging semana ang duha ka naasoy nga probinsya."
"Nitaliwan na sa laing kalibutan si kanhing Presidente Fidel V. Ramos. Mao kini ang gikompirmar sa Malacañang karong adlawa, July 31, 2022.  Si Ramos maoy nahimong Presidente sa nasud niadtong tuig 1992 hangtod 1998. Mahinumduman ang administrasyon ni Ramos sa programa niini nga ""Philippines 2000,"" nga giingong usa sa mga nagbuhi pag-usab sa ekonomiya sa Pilipinas niadtong panahona. "
"Magpabilin gihapon ang Negros Oriental ubos sa Alert Level 2 karong Agosto 1 hangtod 15, 2022, sumala pa sa Department of Health.  Ubos sa Alert Level 2, gitugot ang face-to-face classes, dine-in, mga panagtigom sa mga simbahan, ug uban pang personal care services hangtod 50 porsyento sa ilang normal nga kapasidad. #NewsBite"
"
Dakong garbo karon sa dakbayan sa Dumaguete ang mga batan-ong arnisador nga nag-uli og mga nagkalain-laing medalya gikan sa 16th WEKAF World Championship bag-ohay lang. Lima ka gold, duha ka silver, ug pito ka bronze medal ang nakuha sa mga arnisador ning dakbayan gikan sa naasoy nga sangka nga gipahigayon sa Mandaue City niadtong July 16-24, 2022.  Giila ang mga nidaog na si Chris John Paul Dalagan (2 gold, 1 silver), Shilloh Kimberly Flores (2 gold, 1 bronze), John Wenzel Ganza (1 gold, 1 silver), Kira Jean Ostan (3 bronze), Spencer Flores (1 bronze), Gwen Lherie Lopez (1 bronze) ug si Lorie Ann Esmaela (1 bronze)."
"KONSUMIDOR, NAKURATAN SA IYANG ₱6 MILLION NGA BAYRONON SA KURYENTE Nag-viral sa social media ang post sa usa ka konsumidor sa Nueva Vizcaya human nga niabot og kapin ₱6 million ang bayronon niini sa kuryente. Bisan pa og aminado ang konsumidor nga nagdahom kining taas ang iyang bill sa kuryente, wala niya damha mga moabot kini og minilyon. Tungod niini, gireklamo sa konsumidor ngadto sa buhatan sa Nueva Vizcaya Electric Cooperative (Nuvelco) ang iyang taas nga bayronon. Dali ra sab nga gisolusyonan sa Nuvelco ang maong problema human masayran nga dunay kakulian sa metro sa konsumidor."
"LALAKI, GIPUSIL PATAY SA GIINGONG RIDING-IN-TANDEM LUNGSOD SA ZAMBOANGUITA Gipusil-patay ang usa ka lalaki sa giingong riding-in-tandem kilid sa national highway dapit sa Barangay Basak sa lungsod sa Zamboanguita karong Biyernes sa hapon, July 29, 2022. Giila sa kapulisan ang biktima nga si Arnold Lagradilla Tahitit, lumolupyo sa naasoy nga lugar.  Sumala pa sa kapulisan, pauli na unta ang biktima sakay ang iyang motor sa dihang gipusil kini sa ulo sa wala pa mailhing gunman nga nakamotor sab. Upat ka bala gikan sa kalibre .45 nga pistola ang narekober gikan sa crime scene. Naglusad na karon og hot pursuit operation ang Zamboanguita PNP aron madakpan ang mga mamumuno. Padayon sab ang imbestigasyon sa kapulisan sa maong pagpamusil."
"20-ANYOS NGA LALAKI SA SIATON, NALUMOS PATAY Natapos sa trahedya ang sadya unta nga pag-inom sa mga paryente human nalumos-patay ang usa ka 20 anyos nga lalaki sa Brgy. Giligaon sa lungsod sa Siaton karong Biyernes sa hapon, Hulyo 29, 2022. Giila ang biktima nga si Jerome Jaos Japinan, lumolupyo sa Barangay Bonawon sa naasoy nga lungsod. Sumala pa sa kapulisan, giingong hubog kuno ang biktima sa dihang nalumos kini tungod kay gikan kini nag-inom sa ilang balay kauban ang iyang mga paryente. Human niini, nagdesisyon ang biktima nga maligo sa dagat. Matud pa sa nakasaksi, nanghagad pa kuno ang biktima nga mouban og salom niya sa lalom nga bahin sa dagat. Apan nakuratan na lang sila sa dihang wala na kini nibalik sa ibabaw sa tubig. Dinhi na nanawag ang mga nakasaksi sa mga awtoridad aron unta luwason si Japinan. Daling gidala sa usa ka pampublikong tambalanan sa Siaton ang biktima apan nakabsan gyud kini sa iyang kinabuhi."
"LIBRENG DIALYSIS ALANG SA MGA KABUS, GIDUSO KARON SA KAMARA Giduso karon sa Kamara ang usa ka balaodnon pagmando sa tanang national, regional, ug provincial nga pampublikong tambalanan nga magtukod og dialysis ward nga magtanyag og libreng dialysis alang sa mga kabus. Kini human gipasang-at ni Mandaue Rep. Emmarie Ouano Dizon ang maong balaodnon atol sa unang regular nga sesyon sa 19th Congress. Matud ni Dizon, gipanday niya ang maong balaodnon subay sa pamahayag ni Presidente Ferdinand Marcos Jr. sa iyang unang State of the Nation Address (SONA) niadtong Hulyo 25, diin gisulti ni Marcos nga prayoridad sa iyang administrasyon ang pagtukod og mga tambalanan. Dugang pa sa kongresista, lakip ang kidney failure sa mga nag-unang hinungdan sa kamatayon sa mga Pilipino. Kung hingpit na kining mahimong balaod, hatagan og duha ka tuig ang tanang mga pampublikong ospital pagtukod og dialysis ward. Posibleng multahan og P50,000 hangtod P100,000 ang mga tagdumala sa mga tambalanan nga dili motamod sa maong balaodnon kung hingpit na gyud kining mapirmahan ug mahimong balaod."
"SUGOD KARONG OKTUBRE 2022: NORECO II, MAMUTOL NA OG ACCOUNTS NGA 1 KA BULAN NANG WALA GIBAYRAN Ipatuman na'g balik sa Negros Oriental II Electric Cooperative (NORECO II) ang diskoneksyon sa electric service sa mga accounts nga aduna'y usa ka bulan nga wala nabayaran nga bill, base sa polisiya sa maong kooperatiba. Ipatuman kini sugod karong Oktubre 2022. Sumala pa sa NORECO II, kini tungod mahuman na sa Setyembre 12, 2022 ang deklarasyon nga gipailalom ang tibuok nasud sa state of calamity tungod sa pandemya sa Covid-19."
"LALAKI PATAY HUMAN GITIGBAS SA PAMPLONA Usa ka lalaki ang gitigbas patay sa Barangay Abante sa lungsod sa Pamplona niadtong Martes sa gabii, Hulyo 26, 2022. Giila ang biktima nga si Reymark Torres, 19 anyos, ug lumolupyo sa Sitio Talay sa naasoy nga lugar. Padayon pang gipangita karon ang suspek sa krimen nga giila nga si Rotchel Andaya, 23 anyos. Sumala pa sa report sa kapulisan, nakadawat og text ang 16-anyos nga uyab ni Torres gikan sa iyang amahan nga papaulion na ang biktima kay basin patyon kini ni Andaya. Tungod niini, nipauli si Torres uban ang iyang uyab gamit ang kaugalingong motor.  Samtang nagbiyahe sila, gipanaog ni Torres ang iyang uyab tungod kay danlog kuno ang dalan. Dinhi na sila gibanhigan sa suspek kinsa nagpagawas og pinuti ug gitigbas ang liog ni Torres. Dead on the spot ang biktima.  Sa pagkakaron, padayon pa ang hot pursuit operation sa kapulisan aron madakpan ang suspek. "
"USA KA ORGANISASYON SA NEGOR, NANGAYO OG HUSTISYA SA PAMILYANG JACOLBE Nanawagan og hustisya ang grupong Kabataan Para sa Karapatan (KPK) - Negros Oriental alang sa kanhing daycare worker nga si Christina Jacolbe, iyang 16-anyos nga anak nga babaye, ug ni Rodan Montero kinsa napatay sa mga sundalo sa Philippine Army samtang natulog sa ilang payag sa Sitio Banderahan sa Barangay Trinidad sa dakbayan sa Guihulngan niadtong Hulyo 26, 2022. Ang lugar diin nahitabo ang insidente, sukwahi sa unang taho sa militar kinsa nag-ingon nga nahitabo ang insidente sa Canlaon City. Sumala pa sa KPK - NegOr, gi-redtag na kuno kaniadto si Jacolbe sa mga awtoridad. Buot ipasabot niini, una nang gialegar si Jacolbe nga sakop sa rebeldeng New People's Army (NPA). Dugang pa sa grupo, gihimakak sa mga residente sa maong dapit nga dunay engkuwentro nga nahitabo, sukwahi gihapon sa unang taho sa militar nga duna kuno'y pinusilay didto nga nilungtad og 10 minutos. Gialegar sab sa KPK nga gitamnan kuno sa militar ang mga armas sa pamilya Jacolbe. Wala pay komento sa pagkakaron ang Philippine Army nunot sa maong mga alegasyon sa KPK."
"5 PATAY, 64 NASAMDAN SA KUSOG NGA LINOG SA LUZON Moabot na sa lima ang gikatahong namatay ug 64 ang naangol sa kusog nga magnitude 7 nga linog nga nitay-og sa Luzon karong Miyerkules, July 27, 2022.  Sumala pa sa National Disaster Risk Reduction and Management Council (NDRRMC), 2 ang namatay sa Benguet, 1 sa Abra, 1 sa Kalinga, ug laing 1 sa Cagayan province. Lakip sa mga nakalas mao ang usa ka construction worker sa La Trinidad, Benguet, kinsa namatay human nahagsaan og bato. Kapin 400 ka panimalay na sad sa amihanang Luzon ang naguba tungod sa linog, ilabi na sa Cordillera Administrative Region (CAR). Kapin 200 sab ka lungsod sa 15 ka probinsya ang apektado sa linog, sumala pa ni Interior Secretary Benhur Abalos."
"LALAKI NGA DUNA'Y KASO SA GIDILING DRUGAS, NASIKOP SA KADALANAN SA DUMAGUETE Gi-aresto sa kapulisan si Felix Adalim Tubil kinsa aduna'y Warrant of Arrest (WOA) sa paglapas sa RA 9165 o Comprehensive Dangerous Drugs Act sa Sitio Canday-ong sa Barangay Calindagan sa dakbayan sa Dumaguete City mga 11:05 sa buntag karong adlawa, July 27, 2022. Sumala pa sa report, nagpahigayon og operation on service o WOA ang kapulisan batok sa maong akusado apan miikyas kini sakay sa Ford Ranger nga niabot sa Dumaguete City. Nadakpan ang akusado pinaagi sa pursuit operation sa naasoy nga lugar ug gipahibalo sa hinungdan ug kinaiya sa iyang pagkasikop. Anaa sa sab kini sa kustodiya sa kapulisan."
"PILIPINAS GIILA ISIP USA SA MGA PINAKA-STRESSED, 'ANGRIEST,' UG 'SADDEST' NGA NASUD SA ASEAN Giila ang Pilipinas isip ""most stressed"" ug ikaduha nga ""angriest and saddest"" nga nasud sa tibuok Southeast Asia sa niaging tuig, sumala sa report nga gipahigayon sa global analytic firm nga Gallup. Nakuha ang mga resulta sa report gikan sa mga survey nga gihimo sa 2021 hangtod sa sayo nga bahin sa 2022. Gipangutana ang mga respondents kung gibati ba nila ang stress, kasuko, o kasubo sa adlaw sa wala pa ang survey. Nagkalain-lain ang ilang mga tubag gikan sa ""oo"", ""dili"", ug ""wala kahibalo o nagdumili sa pagtubag."" Sumala pa sa report, ang Pilipinas mao ang pinaka-stressed nga nasud sa tibuok Southest Asia nga aduna'y 48%, samtang ang Indonesia mao ang aduna'y pinakalabing gamay nga stress rate nga aduna lamang 13%. Ang Lao PDR mao ang pinakasuko nga nasud nga aduna'y 29% ug gisundan sa Pilipinas nga aduna'y 27%. Pinakasubo nga nasud ang Cambodia nga aduna'y 42% ug gisundan sa Pilipinas nga aduna'y 35%. Ang Singapore mao ang ""least angry"" ug ""least sad"" nga nasud sa tibuok rehiyon. Sumala pa sa Gallup, 12% ang nag-ingon nga sila nasuko ug 11% ang nag-ingon nga sila nakasinati og kasubo."
"2 KA GIINGONG NPA PATAY SA PINUSILAY BATOK SA MILITAR SA CANLAON Patay ang duha ka giingong sakop sa New People's Army (NPA) sa pinusilay tali sa rebeldeng grupo ug militar sa Sitio Natuling, Brgy. Budlasan, Canlaon City karong adlawa, July 26, 2022.  Giila sa report sa kapulisan ang mga nakalas nga sila si Ernie ug Christina Jaculbe, kinsa mga giingong opisyal sa NPA nga nag-operate sa maong dapit.  Niabot og 10 ka minutos ang pinusilay tali sa giingong NPA ug militar. Duna sab na-recover nga armas ang militar gikan sa naasoy nga rebeldeng grupo."
"LALAKI NGA GIINGONG HUBOG SA GUIHULNGAN CITY, NALUMOS PATAY Patay ang usa ka lalaki human nalumos samtang naligo sa suba sa Bateria sa Barangay Poblacion sa dakbayan sa Guihulngan niadtong Hulyo 24, 2022. Sumala pa sa kapulisan, gituohang ubos sa impluwensiya sa ilimnong makahubog ang biktima kinsa giila nga si Helarion Bolhano Rellen, 31-anyos, ug lumulupyo sa Roxas Street sa naasoy nga lugar. Dali nga gidala ang biktima sa Guihulngan City Hospital aron mahatagan og medikal nga pagtagad apan gideklarar nga dead-on-arrival sa attending physician. Nagpahigayon sab og dugang nga imbestigasyon ang kapulisan ug nakig-alayon na sa pamilya sa biktima."
"KAPIN P1.9 MILLION SA GITUOHANG SHABU, NAKUMPISKAR SA KAPULISAN SA BUY-BUST OPERATION SA BRGY. BAGACAY Narekober sa kapulisan ang mokabat sa kapin P1.9 million sa gituohang shabu gikan sa gipahigayong buy-bust operation sa Purok Tres Rosas sa Baranggay Bagacay sa dakbayan sa Dumaguete mga 12:48 sa kadlawaon niadtong Hulyo 25, 2022. Giila sa kapulisan ang mga nadakpan nga sila si Jovic Calibo Nano,  24-anyos, residente sa Cang-Alwang Siquijor, Siquijor, ug Janjan Banaldia, 21-anyos, lumulupyo sa Purok Gumamela, Barangay Bagacay, Dumaguete City. Nakumpiskar sa kapulisan ang duha ka large size transparent plastic sachet nga aduna'y white crystalline substance sa gituohang shabu; aduna kini gibug-aton nga 280.56 grams ug SDP nga Php1,907,808.00, ug pipila ka small ug medium size nga pakete sa gituohang shabu. Nakumpiskar sab ang usa ka cellphone, usa ka digital weighing scale, usa ka pack sa ice wrapper plastic; usa ka canister, travelling bag, ug duha ka piraso sa usa ka libo ka peso bill isip buy bust money. Gidala ang mga nadakpan sa Police Station alang sa booking ug saktong dispo samtang giandam ang documentary requirements alang sa pagpasaka sa korte."
"Nagtanyag karon ang AirAsia nagtanyag og piso sale sa pipila ka domestic flights niini. Lakip sa mga destinasyon nga gilangkuban sa piso sale mao ang Dumaguete, Roxas, Caticlan, ug Tagbilaran. Duna puy diskwento sa pletehan nga gitanyag ang maong airline alang sa pipila ka international destinations niini sama sa Bangkok ug Singapore. Magsugod sa P688 ang base fare sa maong mga ruta. Ang maong promo itanyag sa AirAsia gikan Hulyo 25 hangtod 31, 2022. Ang travel period sa promo gikan sa Oktubre 1, 2022 hangtod Oktubre 28, 2023."
Gideklarar na sa World Health Organization (WHO) ang sakit nga monkeypox isip usa ka public health emergency of international concern. Mao kini ang kinatas-an nga alarma sa WHO nunot sa mga makatakod nga sakit nga nagkatap na sa nagkalain-laing bahin sa kalibutan.
"
Sa unang higayon sukad nagsugod ang pandemya sa #COVID19, kompirmadong mobalik na sab ang mga kalihokan pagsaulog sa MassKara Festival sa dakbayan sa Bacolod karong Oktubre 1-23, 2022. Mahinumduman nga duha ka tuig nga wala gipahigayon ang MassKara tungod sa pandemya. Laag ta puhon sa City of Smiles, beshie! "
"
Gilaoman na sab ang lain na pud nga pag-ubos sa presyo sa lana sunod semana. "
"LALAKI GIPUSIL PATAY SA BARANGAY CADAWINONAN, DUMAGUETE CITY Patay ang usa ka lalaki sa Kalye 2, Housing Project, Barangay Cadawinonan, Dumaguete City human kini gipusil kagabii, Hulyo 21, 2022. Giila ang biktima nga si Aaron Dale Sardinio Tomaroy, 32 anyos, lumolupyo sa naasoy nga dapit. Sumala sa live-in partner sa biktima na si Jonnah Bagarinao, naglingkod lang kini dapit sa Barangay Community Building sa dihang giduol ug gipusil kini sa usa ka wala pa mailhing gunman. Human sa pagpamusil, daling nieskapo ang mamumuno samtang nagsakay sa iyang motor.   Gidala sa tambalanan si Tomaroy apan nakabsan gyud kini sa iyang kinabuhi.  Base sa inisyal nga imbestigasyon sa pulisya, duha ka samad pinusilan ang nahiagoman sa biktima.  Lima ka bala sab ang na-recover gikan sa crime scene. Nagpadayon ang imbestigasyon sa kapulisan sa maong pagpamusil."
"MGA KANHING REBELDE, NAKADAWAT OG AYUDA GIKAN SA GOBYERNO SA NEGOR Walo ka mga kanhing rebelde (FRs) ang nakadawat og livelihood assistance gikan sa gobyerno sa Guihulngan City. Ubos sa programa sa Pangkabuhayan sa Pagbangon at Ginhawa, gihatag sa Department of Trade and Industry (DTI) ang livelihood kits nga gilangkuban sa 10 ka kanding alang sa lima ka kanhing rebelde, duha ka sari-sari store kits, ug usa ka cellphone nga aduna'y freeloader. Sa walo ka peace advocate recipients o FRs, tulo ang kanhi fighter combatants sa New People's Army (NPA) ug lima ang miyembro sa Militia ng Bayan. Sumala pa ni 2Lt. Mary Liza De Guzman, civil military operations officer sa 62nd Infantry Battalion sa Philippine Army. Nakadesisyon kini sila nga mo-surrender tungod sa grabeng kalisod ug pagpabaya sa ilang mga lider sa organisasyon. Gibati sab nila ang pressure gikan sa nakatutok nga mga operasyong militar sa Philippine Army ug kapulisan. Sa pagkasayod nga makadawat sila og livelihood sustainment programs nga gihatag sa National and Local Task Force on End Local Communist Armed Conflict (ELCAC), nakombinsir sila nga biyaan ang ilang kanhing lisud nga kinabuhi. Niadtong niaging bulan, mahinumduman nga nakadawat sab og livelihood assistance ang unang batch sa 24 ka FRs."
"2 KA GAMER SA CHINA, NAGPAKULATA ARON MAKABAKASYON Duha ka gamers nga aduna'y sikat nga live streams sa China ang giingong nagpakulata sa walo ka lalake aron lang makabakasyon gikan sa ilang trabaho. Sumala pa sa Jiupai News, gibayaran sa duha ka gamers ang walo ka mga lalake gikan sa Guangdon province aron kulatahon kuno sila para makapahuway sa ilang pag-host sa ilang gaming streams. Gikuhaan og video ang peke nga pagkulata ug gi-post kini online niadtong Hulyo 10. Makita sa video nga naghubo ang usa sa mga gamers ug nahulog sa yuta samtang gikulata. Dali nga nitawag sa kapulisan ang mga followers sa maong mga gamers human ma-post ang video. Nasayran sab kapulisan nga dili tinuod ang maong insidente human miangkon ang mga gamers ngadto sa mga imbestigador."
"GIINGONG KALABIRA SA TAWO, NAPALGAN SA LUNGSOD SA SIBULAN Nakuratan ang pipila ka residente sa Purok 1, Barangay Bolocboloc sa lungsod sa Sibulan human mapalgan didto ang giingong kalabira sa tawo karong buntag, July 21, 2022. Sumala pa sa report sa kapulisan, napalgan sa trabahador nga si Elmer Bartolome ang maong kalabira samtang nagbungkal og yuta alang sa gihimo nila nga swimming pool didto. Sa usa ka private property napalgan ang mga naasoy nga kalabira. Nagpadayon ang imbestigasyon sa kapulisan sa Sibulan nunot niini."
"IBON: MATAG PILIPINO ADUNA'Y UTANG NGA P112,000 TUNGOD SA P12.5-TRILYON NGA UTANG SA PILIPINAS Aduna'y utang nga kapin P112,000 ang matag Pilipino nga bayaran pinaagi sa buhis kung bahinon sa 110 milyon nga populasyon sa nasud ang nagdagan nga utang sa gobyerno nga P12.5-trilyon. Sumala pa sa economic think tank nga IBON Foundation niadtong Miyerkules, July 20, 2022. Base sa datos nga gipresentar sa IBON, aduna'y utang nga P112,678 ang matag Pilipino samtang aduna'y utang nga P474,543 ang matag pamilya kung bahinon kini sa 26.3 milyones nga pamilya sa nasud. Ang outstanding nga utang sa gobyerno niabot sa P12.49 trilyon sa katapusan sa Mayo, diin P8.66 trilyon ang gikan sa lokal samtang P3.83 trilyon gikan sa langyaw nga tinubdan."
"LANGYAW NGA BANA SA NURSE NGA NAPALGANG PATAY SA VALENCIA, NI-SURRENDER SA NBI Boluntaryo nga mitahan sa buhatan sa National Bureau of Investigation (NBI) ang bana sa nurse nga si Maribel Glazier kinsa napalgang patay sa Sitio Ogahong, Barangay Palinpinon, Valencia niadtong July 19, 2022. Mi-surrender sa NBI ang American national nga si Daniel Glazier, 55 anyos, niadtong Miyerkules, July 20, 2022. Human niini, nipahigayon og crime scene investigation/ocular inspection ang mga awtoridad sa pinuy-anan sa magtiayon sa Sto. Rosario Heights Subdivision, Barangay Junob, Dumaguete City. Atol sa imbestigasyon, wala'y nadiskubre ang grupo og mga timailhan sa ebidensya nga may kalabutan o nagpamatuod sa krimen bisan pisikal, butang o forensic. Apan aduna'y nakuha nga mga butang ang SOCO ug gi-turn over ug ubos na sa kustodiya sa Valencia MPS. Anaa na karon sa kustodiya sa NBI si Glazier kinsa gikonsiderar nga person of interest sa maong krimen. Anaa na sab sa kustodiya sa DSWD Dumaguete ang duha ka bata kinsa anak sa biktima nga nag-edad 9 ug 10 anyos."
"VACCINATIONS UG COVID-19 TESTS, DILI NA KINAHANGLAN ARON MAKASULOD SA SILLIMAN CAMPUS Gilibkas na sa Silliman University (SU) ang rekisitos nga vaccination ug ang negative RT-PCR ug antigen test results aron makasulod sa campus niini.  Kini gianunsyo sa maong tunghaan sa usa ka pamahayag karong adlawa, July 20, 2022. Apan kinahanglan gihapong mopirma og waiver form sa tunghaan ang mga estudyante ug ginikanan nga dili pa bakunado aron sila tugotan pagsulod sa SU campus. Gimando sab sa kadagkuan sa SU ang paggamit sa air conditioner nga dunay exhaust fan sa tanang mga classroom ug buhatan sa tunghaan.  Kini aron malikayan ang posibleng pagtakod sa #COVID19. Modawat na sab og mga tinun-an ang mga dormitoryo sa SU, apan sila gikinahanglan nga bakunado batok COVID-19."
"MODERN BUSES SA DUMAGUETE, NAG-ARANGKADA NA Nagsugod na og pasada karon ang mga modernong public utility vehicles (PUV) nga nagtuyok sa dakbayan sa Dumaguete, ingon man sa mga lungsod sa Valencia ug Bacong.  Gilaumang mas mahimong hamugaway ang pagbiyahe sa mga commuter ning dakbayan tungod kay air-conditioned man ang mga naasoy nga bus."
"DEPED EXEC: ENGLISH, FILIPINO GAMITON ISIP MEDIUM OF INSTRUCTION SA KINDERGARTEN Kinahanglan nga gamiton ang English ug Filipino isip media of instruction sa mga eskwelahan sukad pa sa kindergarten, sumala pa sa usa ka opisyal sa Department of Education (DepEd) Miyerkules, July 20, 2022. Ubos sa K-12 nga balaod, kinahanglan nga gamiton ang mother tongue isip medium of instruction gikan sa kindergarten hangtod sa Grade 3. Apan sumala pa ni DepEd Undersecretary Epimaco Densing, angay lang nga gamiton ang mother tongue isip exception ug English ug Filipino ang gamiton isip media of instruction. Gitumbok ni Densing ang 2018 ranking sa Pilipinas sa Program for International Student Assessment (PISA), diin ang mga estudyanteng Pilipino mao'y pinakagrabe sa 79 ka nasod sa reading comprehension ug ikaduha sa pinakaubos sa mathematical ug scientific literacy. Matod niya nga ang kasamtangang pamaagi mahimo lamang magamit sa mga hilit nga lugar sa nasud diin ang English ug Filipino nga mga pinulongan wala gipaila sa mga residente, busa ang mother tongue kinahanglan nga gamiton isip pinulongan alang sa unang pagkat-on sa bata. Si Densing niingon nga iya nang nahisgutan ang iyang sugyot uban ni Education Secretary ug Vice President Sara Duterte apan wala pa'y opisyal nga kamanduan sa maong butang."
"MILITAR UG GIINGONG MGA NPA NAGPINUSILAY SA GUIHULNGAN CITY, 1 GIKATAHONG PATAY Usa ka giingong miyembro sa New People's Army (NPA) ang gikatahong napatay sa engkwentro tali sa maong grupo ug sa militar karong adlawa, July 20, 2022, sa Guihulngan City. Sumala pa sa taho sa militar, nagpinusilay ang mga sundalo sa 62nd Infantry Batallion sa Philippine Army ug mga giingong NPA sa Sitio Taluktok sa Brgy. Sandayao sa naasoy nga dakbayan. Nilungtad og lima ka minuto ang sinukliay sa bala tali sa duha ka habig. Dugang pa sa militar, nieskapo ang mga giingong sakop sa NPA human sa maong engkuwentro ug gibilin ang ilang patay nga kauban. Padayon pang giila sa pagkakaron ang napatay."
"MAG-UYAB GIATAKE SAMTANG NAG-DATE; LALAKE GIDUNGGAB PATAY, BABAYE GIINGONG GILUGOS SA USA KA SUSPEK Usa ka 24-anyos nga delivery driver ang gidunggab patay samtang ang iyang 17-anyos nga uyab giingong gilugos sa pag-atake sa wala pa mailhing mga lalaki samtang sila nag-date sa syudad sa Cagayan de Oro. Nahitabo ang insidente mga tungang gabii niadtong Hulyo 17 sa may Coastal Road sa Barangay Lapasan, sumala pa ni Cagayan de Oro City Police Office city director Police Colonel Aaron Mandia. Giila ni Mandia ang biktima nga si Cris Sabaldana Semaña, residente sa Western Kolambog, Lapasan. Matod pa sa imbestigasyon, nag-date si Semaña ug iyang uyab sa dihang giduol sa mga suspek ug gitionan sila og kutsilyo ug giguyod sa kasagbutan nga ngitngit nga bahin sa dalan. Nakaangkon og samad dinunggaban si Semaña og 10 ka higayon sa lawas samtang ang iyang uyab giingong gilugos sa usa sa mga suspek. Misulay pag sukol ang babaye nga biktima apan gisumbag ug gisipa kini sa suspek, sumala ni Mandia. Daling gidala sa Oro Rescue si Semaña sa JR Borja Hospital apan gideklarar kini nga dead on arrival. Gipaabot pa sa kapolisan ang resulta sa medico-legal sa babayeng biktima alang sa kompirmasyon. Sa laing bahin, si Mandia niingon nga posibleng aduna'y tulo ka mga suspek sa insidente tungod kay aduna'y usa ka lookout gawas sa duha ka mga tawo nga miduol sa mga biktima. Nagpadayon ang imbestigasyon samtang ang mga operatiba sa kapulisan gimanduan nga mohimo og hot pursuit operation aron masikop ang mga suspek. #NewsBite | via Aelleiah Kaye Cortez, Foundation University intern"
"UNANG DUHA KA KASO SA MAKAMATAY NGA MARBURG VIRUS, NAILA SA GHANA, AFRICA Gibutyag sa mga awtoridad sa kahimsog sa Ghana, Africa niadtong Domingo nga nakatala sila sa unang duha ka kaso sa giingong makamatay nga Marburg virus. Mao kini ang kinaunahang higayon nga natala ang maong kagaw sa nasud. Giingong makamatay ang Marburg virus sama sa Ebola virus. Lakip sa mga sintomas niini ang taas nga hilanat ug ang internal ug external bleeding. Sa pagkakaron, 98 ka tawo ang gi-isolate sa Ghana human sila giila nga close contacts sa mga kompirmadong kaso sa Marburg virus. Wala pay bakuna o tambal kining Marburg virus sa pagkakaron."
"TULFO: 1.3 MILYON KA BENEPISYARYO SA 4Ps, TAKTAKON Gitakdang taktakon sa Department of Social Welfare and Development (DSWD) ang 1.3 milyon ka benepisyaryo sa Pantawid Pamilyang Pilipino Program (4Ps). Sumala pa ni DSWD Secretary Erwin Tulfo, dili na kuno maisip nga ""pobre"" ang maong mga indibiduwal, hinungdan nga dili na sila kuwalipikado nga makadawat og ayuda gikan sa 4Ps. Matod pa ni Press Secretary Trixie Cruz-Angeles, moabot sa P15 bilyon ang madaginot sa gobyerno kung taktakon ang mga naasoy nga benepisyaryo. Dugang pa ni Tulfo, dili pa pinal ang 1.3 milyon nga benepisyaryo nga taktakon sa pagkakaron."
"MAGLULUBI, GIPUSIL PATAY SA BAYAWAN CITY Patay ang usa ka maglulubi human siya gipusil sa wala pa mailhing maumuno sa Sitio Tavera, Barangay Nangka, Bayawan City karong gabii, July 19, 2022. Giila ang biktima nga si Alberto Badoy, 45 anyos, lumulupyo sa naasoy nga barangay.  Sumala pa sa report sa kapulisan, nagmaneho si Badoy sa iyang motorsiklo pauli gikan sa iyang kalubihan sa dihang gibanhigan kini sa wala pa mailhing suspek.  Gipusil sa suspek ang biktima og makadaghan sa nagkalain-laing bahin sa iyang lawas, ug daling nieskapo sa duol nga katubhan. Daling gidala sa Bayawan District Hospital si Badoy apan nakabsan gyud kini sa kinabuhi. Sa pagkakaron, wala pa matino sa kapulisan kung unsay motibo sa maong pagpamusil. Nagpadayon na sab ang imbestigasyon sa naasoy nga insidente."
"7 KA BALAY NAIGO SA SUNOG SA AMLAN Dili momenos sa 7 ka balay ang naigo sa sunog nga niulbo sa Barangay Tandayag sa lungsod sa Amlan karong hapon, July 19, 2022. Sumala pa imbestigasyon sa Bureau of Fire Protection (BFP), gipanag-iya ang mga nasunog nga balay nila ni Maria Luisa Estoconing, Adela Sienes Singco, Alfredo Rebutazo, Alissa Salim, April Rose Bungcasan, Esther Retes ug Carlo Angelo Buscato. Dugang pa sa BFP, giingong nagsugod ang sunog sa balay ni Maria Luisa Estoconing.  Diha-diha nasunog na sab ang mga panimalay sa iyang mga silingan. Gibanabanang moabot sa  P450,000 ang danyos sa naasoy nga sunog."
"RAFFY TULFO NAGTANYAG OG P1 MILLION REWARD SA PAGKASIKOP SA BOAC CAMPING KILLER-RAPIST Usa ka senador ang nitanyag og P1 milyones nga reward sa pagkasikop sa suspek sa pagpatay sa 21-anyos ug paglugos sa iyang 17-anyos nga uyab atol sa camping date sa Marinduque niadtong miaging semana. Gikondena sab ni Senador Raffy Tulfo ang maong krimen. Patay ang usa ka 21-anyos nga lalaki samtang samdan ug gilugos ang iyang 17-anyos nga uyab human sila giatake sa nag-inusarang suspek samtang sila nagkampo sa Boac, Marinduque. Nahitabo ang pag-atake pasado alas-2 sa kadlawon niadtong Biyernes sa Barangay Ihatub. Niitug-an ang babaye sa kapulisan nga ang suspek nisulod sa ilang tent ug gidunggab ang iyang uyab. Nisulay pa siya og ikyas apan naabtan siya sa suspek ug gilugos. Nakaangkon sab siya og samad dinunggaban. Gidala sab sa suspek ang kwarta ug cellphone sa mag-uyab."
" Gibutyag sa Food and Drug Administration (FDA) bag-ohay lang nga dunay nakitang ethylene oxide sa Lucky Me! Pancit Canton Kalamansi flavor. Sa pamahayag sa FDA niadtong Biyernes, giingon sa ahensya nga duna kini nakit-ang 0.2mg/kg nga ethylene oxide sa maong produkto. Ang ethylene oxide usa ka kemikal nga gigamit isip pesticide. Hinuon, giklaro sa FDA nga ang ubang produkto sa Lucky Me luwas ra kan-on, sama sa Regular Pancit Canton, Extra Hot Chili Pancit Canton, Pancit Canton Chilimansi ug Instant Mami Beef Regular.  Dugang pa sa ahensya, ipadayon gihapon niini ang pagtuon kung unsaon pagdumala sa risgo nga dala sa ethylene oxide."
"KADAGHANAN SA MGA PILIPINO, NAGSALIG SA RESULTA SA PINILIAY NIADTONG MAYO Gibutyag sa Pulse Asia nga nagsalig ang kadaghanan sa mga Pilipino sa nahimong resulta sa piniliay niadtong Mayo. Sumala pa sa latest nga survey sa Pulse Asia, 82% sa mga Pilipino ang walay duda sa resulta sa niaging eleksyon. Kadaghanan sa mga nag-ingong nagsalig sila sa resulta, anaa sa Mindanao (96%) ug Luzon (73%). Sa laing bahin, adunay 4% nga mga hamtong nga Pilipino nga niingong wala silay salig sa resulta sa piniliay, samtang 14% sa mga nisalmot sa survey ang ""undecided."" Gibutyag sab sa survey nga kadaghanan sa mga botante, nasayonan ra kuno sa paggamit sa vote counting machines (VCMs).  Gipahigayon niadtong Hunyo 24-27 ang naasoy nga survey."
"DIARRHEA OUTBREAK SA DAVAO CITY: 43 GIDALA SA OSPITAL HUMAN GIKALIBANGA Naalarma ang mga opisyal sa kahimsog sa Davao City human natala didto ang kalit nga pagsaka sa mga kaso sa kalibanga kon diarrhea. Nagsugod ang diarrhea outbreak niadtong Biyernes, July 15, 2022 sa distrito sa Toril. Sa latest nga datos sa Davao City Health Office, moabot na sa 43 ka tawo ang naigo sa kalibanga. Lakip sa mga gi-diarrhea mao ang usa ka masuso nga 6 ka bulan pa lamang ang pangidaron.  Duda karon sa mga awtoridad, pagkahugaw sa tubig o kontaminadong street foods ang mga posibleng hinungdan sa diarrhea outbreak. Tungod niini, nanawagan ang mga health officials sa Davao ngadto sa publiko nga likayan usa ang pag-inom og tap water kon tubig gikan sa gripo."
"Dili required ang pagsul-ob og uniform alang sa mga tinun-an sa mga pampublikong eskuwelahan karong School Year 2022-2023, sumala pa ni Vice President Sara Duterte. Matud pa ni Duterte, bisan pa kadtong wala pay pandemya sa #COVID19, dili na strikto ang pagpasul-ob og uniform.  Kini aron malikayan ang dugang nga gasto alang sa mga estudyante ug sa ilang mga pamilya.  Una nang gimando sa Department of Education (DepEd) ang pagpahigayon og full face-to-face classes sa tanang mga eskuwelahan sa Pilipinas sugod karong Nobyembre 2, 2022. "
"PULSE ASIA: HALOS KATUNGA SA MGA PINOY ANG 'WALA NALIPAY' SA K-12 SYSTEM Dul-an sa katunga sa mga Pilipino ang ""dissatisfied"" o wala nalipay sa K-12 system, mao kini ang gipakita nga resulta sa komisyon sa Pulse Asia survey niadtong Lunes. Base sa survey nga gihimo niadtong June 24-27,  25 percent sa 1,200 ka respondents ang miingon nga ""somewhat dissatisfied"" sila sa K-12 program samtang 19 percent ang ""truly dissatisfied."" Nagpasabot kini nga aduna'y kinatibuk-ang 44 percent ang ""dissatisfied"" sa basic education system, sumala sa survey nga gikomisyon ni Senate Basic Education Committee Chairman Sherwin Gatchalian. Ang bag-o nga numero mas taas kesa sa resulta sa September 2019 survey, diin 28 percent lamang sa mga respondents ang wala nakontento sa K-12 system, matud ni Gatchalian. Gipakita sab sa pinakabag-ong survey nga 7 percent lang ang “truly satisfied” samtang 32 percent ang “somewhat satisfied,” nagpasabot nga 39 porsiyento sa mga respondents ang gikonsiderar nga “satisfied” sa programa. Samtang, 18 percent ang dili makasulti kung sila nakontento o wala nakontento sa K-12 system. Gisubli ni Gatchalian nga ang resulta sa survey nagpasabot nga ""dalian ang pagpahigayon og pagrepaso ug paghimo og mga reporma"" sa K-12 program."
"
Maayong balita alang sa mga motorista: magpatuman og dinagko nga oil price rollback ang mga gasolinahan ugma, July 19, 2022. Karong Martes, mobarato og P5 kada litro ang presyo sa gasolina, P2 kada litro alang sa diesel, og P0.70 kada litro alang sa kerosene."
"PHLPOST, NIAWHAG SA PUBLIKO NGA PASENSYAHAN ANG DELAY SA NATIONAL ID Nihangyo sa publiko ang kadagkuan sa Philippine Postal Corporation (PHLPOST) nga pasensyahan ug sabton na lang ang pagkalangan sa pag-deliver sa mga national ID. Gipasabot ni PHLPOST CEO Norman Fulgencio nga COVID-19 ang usa sa mga rason sa delay sa mga national ID. Matud pa niya, anaa na sa 94% kon 14.8 milyon ka national ID ang ila nang napadala. Dugang pa niya, dili kuno angay nga basulon ang PHLPOST sa kalangan sa mga national ID tungod kay nagpadayon gihapon ang pandemya sa COVID-19. "
"MGA OBESE NGA PINOY, MOABOT SA 37 MILLION Gibutyag sa National Nutrition Council (NNC) niadtong Biyernes, July 15, 2022, nga moabot sa 37 milyon ka Pilipino ang obese ug overweight. Sumala pa sa NNC, makuha ang obesity pinaagi sa kanunay nga pagkaon sa mga asgad ug mantikaon nga pagkaon, ingon man ang kakulangon sa tulog ug exercise.  Tungod niini, giduso sa NNC ang usa ka “nutrient profile model” nga maoy mahimong basehan sa mga kunsumidor kung unsay dili angay ipakaon ug itanyag sa mga bata.  Giawhag sa ahensya ang mga ginikanan nga pakan-on kanunay og utan ug prutas ang ilang mga anak.  Nipasalig sab ang NNC nga padayon kining nagbatok sa malnutrition, ilabi na nga dugay na kining problema sa atong nasud."
"Dokumentaryo nga nagsaysay sa kaanindot sa Marawi City sa wala pa ang Marawi siege, nasulod sa Top 15 sa #MSFF2022"
"Filmmaker nga nakadawat na og daghang mga awards, magpakita na usab sa usa sa iyang mga dokumentaryo sa MSFF 2022 #MSFF2022"
"Opisyal nang gideklarar sa Food and Drug Administration (FDA) nga luwas gyud kan-on ang mga produkto sa Lucky Me! dinhi sa Pilipinas. Sa usa ka pamahayag karong adlawa (July 15, 2022), gitataw sa FDA nga gihimo sa Thailand ug dili sa Pilipinas ang mga produkto sa Lucky Me nga dunay ethylene oxide. Sigon sa usa ka laboratory test nga gipahigayon sa Vietnam, gikompirmar sa FDA nga luwas gyud kan-on ang mga mosunod nga produkto: Lucky Me! Pancit Canton Extra Hot Chili, Pancit Canton Regular, Pancit Canton Chilimansi ug Instant Mami Beef Regular nga gihimo dinhi sa Pilipinas. Apan gibutyag sa FDA nga dunay nakita nga 0.02 mg/kg nga ethylene oxide sa Pancit Canton Kalamansi flavor. Imbestigaran pa kini sa ahensya. Ang ethylene oxide usa ka kemikal nga gigamit isip pesticide sa pipila ka herbs sama sa  sa sesame seeds.  Bisan pa og walay makadaot nga epekto sa lawas ang pagkonsumo sa mga pagkaong dunay ethylene oxide, posible kunong motumaw ang health issues kung kanunayon ang pagkaon niini. "
"PDEA: 359 KA BRGY SA NEGOR, APEKTADO GIHAPON SA DROGA Gibutyag sa Philippine Drug Enforcement Agency (PDEA) nga 359 sa 557 ka barangay sa probinsiya ang apektado sa ilegal nga drugas, atol kini sa Provincial Peace and Order Council special meeting niadtong July 7, 2022. Hinuon, gisubli ni PDEA Agent Francisfil Tangeres nga 145 ka barangay ang gideklarar nga cleared, samtang 53 ang gawasnon na sa ilegal nga drugas sa probinsiya. Gipresentar sab ni Tangeres ang mga update sa Barangay Drug Clearing Program (BDCP) matag distrito nga aduna'y epekto sa droga. Ang 1st District aduna'y kinatibuk-ang 218 ka mga barangay kung diin 72.47% niini ang apektado sa droga, 27 ang cleared, ug 33 ka mga drug-free barangay. Ang 2nd District aduna'y 174 ka barangay diin 64.36% niini ang drug-affected, 49 ang cleared, ug 13 ang gideklarar nga drug-free barangays. Sa 3rd District, sa 165 ka barangay, 53.39% ang drug-affected, samtang 69 ang gideklarar nga cleared, ug pito ang drug-free."
"VP SARA: MAGSUGOD ANG KLASE KARONG AUGUST 22 Gisubli ni Vice President ug Education Secretary Sara Duterte nga magsugod ang klase sa August 22 bisan pa sa panawagan sa pipila ka grupo nga ibalhin ang pag-abri sa klase ngadto sa September. Bag-ohay lamang, nipadayag sa ilang pagsupak ang Teacher's Dignity Coalition (TDC) bahin sa pag-abri sa klase sunod bulan ug nag-ingon nga nagkinahanglan pa ang mga magtutudlo og dugang nga oras sa pagpahuway ug pagpang-andam sa mosunod nga school year. Bisan unsa pa ang status sa alert level sa ilang tagsa-tagsa ka mga lugar, kinahanglan nga mopatuman ang tanan nga mga pampubliko ug pribadong tunghaan og 5 ka adlawa nga in-person classes sa usa ka semana sugod November 2, ilalom kini sa DepEd Order No. 34, series sa 2022. Sa panahon sa ""transition period"" hangtod October 31, mahimo silang magsugod sa full in-person classes nga ingon ka sayo sa August 22 apan mahimo sab sila nga mopili gikan sa bisan asa sa mosunod — 5 ka adlaw nga in-person classes; blended learning modality o 3 ka adlaw nga in-person classes ug 2 ka adlaw nga distance learning; o full distance nga pagkat-on."
"DOH GITUN-AN ANG DENGUE VACCINES SAMTANG NAGKATAAS ANG MGA KASO NIINI SA NASUD Gitinguha sa Department of Health (DOH) nga tun-an ang mga bakuna sa dengue samtang nagkataas ang mga kaso niini sa tibuok nasud, matod pa sa officer-in-charge karong adlawa, July 15, 2022. Sumala pa ni DOH OIC Maria Rosario Vergeire, labing menos 23 ka mga bakuna sa dengue ang naa sa listahan sa emergency medicine sa World Health Organization (WHO). Base sa pinakabag-ong datos sa DOH, anaa na sa 64,797 ang natala nga mga kaso sa dengue sugod January 1 hangtod July 25. Ang numero mas taas og 90 percent kon itandi sa na-report nga 34,074 ka kaso sa dengue sa samang panahon sa 2021. Dugang pa sa DOH, ang tanang rehiyon gawas sa Ilocos region ug Caraga milapas na sa alert/epidemic threshold sa miaging upat ka semana."
"15,000 KA PULIS, SUNDALO I-DEPLOY SA KINAUNAHANG SONA NI PBBM Duna'y 15,000 ka pulis, sundalo, ug uban pang security personnel nga gitakdang i-deploy sa kinaunahang State of the Nation Address (SONA) ni Presidente Ferdinand Marcos Jr. karong sunod Lunes, Hulyo 25, 2022. Kini sumala pa sa pamahayag gikan sa Philippine National Police (PNP). Duna na sab giplastar nga security plan ang National Capital Region Police Office (NCRPO) ngadto kang Interior Secretary Benhur Abalos niadtong niaging semana.  Matud pa ni PNP director for operations Police Major General Valeriano de Leon, giandaman na sa mga awtoridad ang mga posibleng mga rally ug protesta nga ipahigayon duol sa Batasang Pambansa, diin ibutyag ni Marcos ang mga plano sa gobyerno ubos sa iyang administration."
" Nag-anunsyo ang kagamhanang lungsod sa La Libertad nga maghatag kini og libreng abono sa mga mag-uuma didto.  Dunay gigahin nga 2,500 ka sako sa abono ang kagamhanang lokal alang sa mga sakop sa mga farmers' associations sa lungsod.  Gibanabanang nagkantidad kini og P5.1 million. Niadtong Marso, dunay 1,000 ka sako nga giapodapod ngadto sa mga mag-uuma. Ang nabilin nga 1,500 ka sako, gisugdan na og panghatag sukad niadtong Hunyo 29. Aduna pay 500 ka sako sa abuno nga gilaomang iapodapod sa mga barangay didto nga wa pa nakadawat niini. Ang mga barangay nga nakadawat na mao ang Pitogo, Elicia, Busilak, Tala-on, Nasungan, Aya, Kansumandig, Bagtic, Eli, Aniniao, Guihob, Mabulod, Manluminsag, Mandapaton, Cangabo, Manghulyawon, Biga-a, Talayong, Solonggon, Mapalasan ug Maragondong. "
"MOST WANTED SA SAN JOSE TUNGOD SA KASONG RAPE, NADAKPAN Nasikop na sa kapulisan sa San Jose ang most wanted nga personalidad sa ilang lungsod tungod sa mga kasong rape. Giila ang suspek nga si alyas ""Ryan,"" lumolupyo sa Barangay Tampi sa naasoy nga lungsod. Nadakpan si Ryan atol sa usa ka operasyon sa kapulisan sa Barangay Azagra, Tanjay City niadtong Martes, Hulyo 12. Kini pinasikad sa usa ka warrant of arrest nga nag gikan sa korte sa Tanjay.  Nagtingkagol na karon sa San Jose Police Station si alyas ""Ryan."" Gitakdang moatubang siya sa mga kasong statutory rape ug qualified rape. "
"PBBM: NATIONAL ID, POSIBLENG MAGAMIT NA SUGOD SUNOD TUIG Target karon sa administrasyon ni Presidente Ferdinand Marcos Jr. ang posibleng paggamit sa National ID sugod sunod tuig.  Lakip kini sa mga gihisgotan ni Marcos ug ni NEDA Director-General Arsenio Balisacan karong adlawa, July 14, 2022. Gibutyag ni Press Secretary Trixie Cruz-Angeles nga usa ang National ID System sa mga giplanong lakang sa gobyerno aron makabawi ang ekonomiya sa nasud nga labing naapektahan sa pandemya sa COVID-19. Mahinumduman nga gipirmahan ni kanhing Presidente Rodrigo Duterte ang balaod nga nagtukod sa National ID System—ang Philippine System Identification Act (PhilSys Act). Tumong sa maong balaod ang paghimo sa usa ka ID nga magamit sa mga Pilipino alang sa tanang mga transaksyon sa mga buhatan ug ahensya sa gobyerno."
"2 PATAY HUMAN MATUMBAHAN OG LUBI SA BAYAWAN CITY Patay ang duha ka biktima, lakip ang usa ka 2-anyos nga bata, human sila matumbahan og lubi sa Sitio Kampanes, Barangay San Roque, Bayawan City kagahapong adlawa, Hulyo 13, 2022. Nakalas sab sa maong insidente si Junrey Jemoya, 22 anyos, lumolupyo sa maong dakbayan. Matud pa sa inahan sa namatay nga bata, nagsakay sila sa motor nga gimaneho ni Jemoya sa dihang natumbahan sila sa punuan sa lubi. Direktang naigo sa maong lubi si Jemoya ug ang bata. Daling gidala ang mga biktima sa Bayawan District Hospital apan nakabsan gyud sila sa kinabuhi."
"Naugdaw ang usa ka balay sa Purok Orchids, Daang Taytayan, Brgy Calindagan, Dumaguete City karong hapona, July 14, 2022. Giila ang nasunogan nga si Josephine Salonoy. Matud ni Salonoy, iya kunong gisigurado nga gipalong niya ang ilang telebisyon sa wala pa siya nilakaw.  Apan nakuratan na lamang kuno siya pag-uli sa iyang balay ug naugdaw na lang kini.  Sa pagkakaron gisayran pa sa Bureau of Fire Protection (BFP) ang hinungdan sa naasoy nga sunog."
"Sunog sa Purok Orchids, Daang Taytayan, Sitio Canday-ong, Barangay Calindagan, Dumaguete City Live karon ang atong Silliman University intern nga si Gilmore Leaño"
"MAGBABALAOD: MGA TEACHER, WALA'Y IGONG PAHUWAY SA BAG-ONG KALENDARYO SA DEPED Nabalaka si Alliance of Concerned Teachers (ACT) party-list Rep. France Castro nga mahimong wala'y igong oras sa pagpahuway ang mga magtutudlo tungod sa DepEd calendar alang sa school year 2022-23 uban ang enrollment nga magsugod sa July 25 ug academic year nga magsugod sa August 25. Sumala pa ni Castro, daghan gihapon ang mga magtutudlo nga nag-atiman pa sa paperworks sa  niaging school year. Gihimug-atan sab niya nga ang Department Order No. 34, wala maghisgot og kompensasyon sa mga magtutudlo nga moadto sa eskwelahan aron makapangandam sa sunod nga school year bisan bakasyon unta ni nila nga panahona. Gisubli ni Castro nga nabalaka siya nga dili mahatagan og insakto nga kompensasyon ang mga magtutudlo nga mo-overtime sa trabaho tungod sa mubo nga panahon tali sa katapusan nga school year ug pagsugod sa sunod nga tuig."
" Moabot sa 85 ka bags sa dugo ang gidonar sa mga sakop sa Negros Oriental Provincial Police Office (NORPPO) atol sa blood letting program nga gipahigayon niini kagahapong adlawa, July 12, 2022. Sumala pa sa NORPPO, niabot og 143 ka blood donors ang naghatag sa ilang dugo sa maong kalihokan.  Kini gilangkuban sa mga sakop sa kapulisan, ingon man sa mga miyembro sa Triskellion (Tau Gamma), Skpetron (Akhro), ug mga sibilyan gikan sa PNP Advocacy Support Groups. Gipahigayon ang maong kalihokan isip pagsaulog sa tinuig nga Police Community Relations (PCR) Month, diin naghatag og lahi-lahing serbisyo ang kapulisan ngadto sa publiko."
"PRES. MARCOS, WALA NA'Y SINTOMAS SA COVID-19 Wala nay gipakita nga sintomas sa COVID-19 si Presidente Ferdinand Marcos Jr. ug posibleng makagawas na kini gikan sa iyang isolation karong Biyernes.  Mao kini ang gibutyag sa iyang physician nga si Dr. Samuel Zacate karong adlawa, July 13, 2022. Base sa report ni Zacate, duha na kuno ka adlaw nga wala'y sintomas sa COVID-19 si Marcos. Kini human nga gisusi ni Zacate ang kahimtang Marcos ganinang buntag. Gani, gibutyag sab sa doktor nga puwede nang mobalik si Marcos sa iyang mga face-to-face nga lakaw. Samtang gi-isolate pa si Marcos, nagpadayon kuno kining nagtrabaho, ug nakigpulong pa sa iyang gabinete kagahapong adlawa."
"CHED DILI MAGMANDO OG 100% F2F CLASSES SA MGA UNIBERSIDAD, KOLEHIYO Dili magmando ang Commission on Higher Education (CHED) sa mga unibersidad ug kolehiyo nga mobalhin sa pagpahigayon og face-to-face nga klase sa umalabot nga academic year. Sumala pa ni Commissioner Prospero de Vera, gitugyan sa CHED ngadto sa mga tagdumala sa tunghaan ang paghimo ug learning set-up nga labing maayo sa ilang mga degree program. Apan nagtuo siya nga aduna'y 'very significantly shift' o dako nga kaayo sa pagbalhin sa f2f classes sa mga unibersidad ug kolehiyo tungod kadaghanan sa mga eskwelahan ug mga estudyante aduna na'y maayong mga pasilidad ug kahimanan sa pagpahigayon sa flexible learning. Niadtong Martes, gi-require sa Department of Education (DepEd) ang mga eskwelahan nga hingpit nga ipatuman ang 5 ka adlaw nga in-person classes sa November 2 bisan pa sa lebel sa alerto sa COVID-19."
"PIMENTEL, NIHANGYO SA BSP NGA SUSPENSUHON ANG 'IMPRACTICAL' NGA P1,000 POLYMER BILLS Nihangyo si Senador Aquilino “Koko” Pimentel III ngadto sa Bangko Sentral ng Pilipinas (BSP) nga suspensuhon dayon ang produksyon sa ""impractical"" nga P1,000 nga polymer bills. Sumala pa ni Pimentel, ang desisyon sa BSP nga gamiton ang polymer imbes ang lumad nga abaca sa bag-ong P1,000 bills niini dili lang makadaot sa panginabuhi sa mga lokal nga tiggama sa abaca apan dili sab praktikal sa daghang mga Pilipino nga naanad na sa pagtago sa ilang kwarta sa ilang mga bulsa, pitaka, o ilang tri-fold nga pitaka. Gisubli niya nga bisan paman ang polymer mas lig-on kay sa abaca, wala kini gikinahanglan nga flexibility aron tugotan ang mga tawo sa pagtipig niini sa ilang mga bulsa, pitaka, money clip o bisan gamay nga pitaka. Dugang pa niya, sensitibo sab kaayo ang mga polymer sa mga kemikal. Nabalaka sab si Pimentel sa posibleng negatibong epekto sa pag-ilis sa abaca isip materyal sa paghimo og P1,000 nga bills, ilabi na sa kita sa nasod gikan sa pag-export sa abaca fiber ug mga manupaktura, nga mokabat sa US $97.1 milyones kada tuig."
"DGTE, NAKATALA OG 4 KA BAG-ONG KASO SA COVID-19 Gikumpirma sa City Health Office ang pagkaayo sa usa ka 61-anyos nga negosyante gikan sa COVID-19, apan 4 ka bag-ong kaso sab ang natala niadtong July 12, 2022. Ang 4 ka bag-ong kaso sa COVID-19 naglakip sa usa ka 6-anyos nga bata kinsa wala pa nabakunahan, usa ka 56-anyos nga engineer ug usa ka magtiayon nga hingpit na nga nabakunahan. Sa pagkakaron, aduna'y 8 ka aktibong kaso sa COVID-19 ang dakbayan sa Dumaguete. Anaa na sa 5,674 ang nangaayo ug 166 ang namatay tungod sa maong virus sukad ang pandemya nakaapekto sa dakbayan gikan January 30, 2020 hangtod July 12, 2022. Ilalom sa guidelines, mahimong makagawas sa isolation ug ikonsiderar nga naayo na ang usa ka indibidwal kinsa nagpositibo sa Covid-19 apan hingpit na nga nabakunahan, 7 ka adlaw human sa unang pagpakita niini sa mga sintomas ug dili na siya symptomatic."
"Si Sen. Sonny Angara maoy tagsulat sa Integrated Filipino-Muslim and Indigenous Peoples History Act, nga nagpadayag sa kabatan-onan sa pagsabot bisan sa lain-laing relihiyon, pinaagi sa pagtudlo sa eskwelahan sa kultura ug kasaysayan sa mga Muslim ug mga lumad. "
Ang Victorias City Environmental and Natural Resources Office ug Philippine National Police (PNP) Traffic Enforcement Management nagtinabangay alang sa pagpatuman sa CAR-FREE ZONES sa mga giila nga lugar sa palibot sa city proper. Ang kalihokan nagtumong sa pagdasig sa mga indibidwal sa pagpakunhod sa adlaw-adlaw nga carbon emissions sa siyudad ug ang bug-os nga paggamit sa gihatag nga pedestrian lane ug gitudlo nga mga agianan sa dalan. Kini ang unang higayon nga ang kalihokan sa Victorias City ipahigayon isip kabahin sa tinuig nga selebrasyon sa Environment Week.
"Sa kataas sa COVID-19 pandemic dihang gipatuman ang RA 11561 o Increasing the Bed Capacity sa East Ave. Medical Center Act, nga gimugna ni Sen. Sonny Angara, isip tubag sa problema sa pagdagsa sa mga pasyente sa nahisgutang tambalanan sa Barangay Diliman, Quezon City. Ang balaod nag-ingon nga ang kapasidad sa higdaanan madugangan gikan sa 600 ngadto sa 1,000, uban ang pagdugang ug pag-upgrade sa mga serbisyo sa mga doktor, nars, ug uban pang mga healthcare workers sa East Avenue Medical Center."
"Ang lapida ay minarkahan hindi lamang ang ""katapusan"" ng kanilang buhay kolehiyo, kundi pati na rin ang kanilang ""walang kamatayan"" na pagkakaibigan. Ang mag-besties ay kumuha ng Bachelor of Arts in Broadcasting sa Bulacan State University at naging magkaibigan mula noong 2019. Si Sarondo ay nagtapos ng Summa Cum Laude habang si Bamba ay nagtapos ng Magna Cum Laude. Saad ni Sarondo na gumastos siya ng humigit-kumulang P1,500 para sa kanyang regalo, at halatang nagulat ang gumagawa ng lapida sa kanyang kahilingan. anini ni Sarondo."
"Ang low pressure area (LPA) padayong nagdala og ulan ug pagpanugdog-kilat ilabi na sa Visayas, Mindanao ug Southern Luzon, matod sa Philippine Atmospheric, Geophysical and Astronomical Services (PAGASA)."
"WALAY BULAK BISAN
Trending karon ang post sa Facebook sa netizen nga si Crizza May Lazaga sa komedya sa iyang mga higala sa adlaw sa iyang graduation tungod kay imbes bouquet of flowers ang iyang nadawat ang mga bulak nga sagad makita matag Undas. Nangatawa ang mga higala ni Crizza May Lazaga dihang gihatagan siya og mga bulak tungod kay wala niya gitumbok ang matang sa bulak nga iyang gusto. ni Crizza."
"Ang mga nakumpiska nga ilegal nga drugas nagkantidad og P18.2 milyones sa Task Force Davao checkpoint sa Barangay Sirawan, Davao City. Nasikop ang drayber ug pasahero sa maong sakyanan ug gitanggong na karon sa Toril Police Station."
JUST IN: Ang Philippine Institute of Volcanology and Seismology (PHIVOLCS) nakakita sa pagsaka sa seismic activity sa Mayon Volcano.
"Huna-hunaa ABC ang choices, tapos wa ka gipili."
Ang social media personality nga si Toni Fowler mipaambit sa hulagway uban sa 'Unkabogable Star' nga si Vice Ganda sa iyang Facebook post.
"Base sa report ni Western Visayas Coast Guard District spokesperson Commander Jansen Benjamin, duha ka insidente ang na-record sa probinsya sang Iloilo, tag isa halin sa Aklan, Negros Occidental, Capiz, kag Guimaras."
"Ang pinakatigulang sa tropa, naa nay early signs…"
"NGANONG GI-UNA NIMO ANG CONCERT?
Mao kini ang pamahayag sa social media personality nga si Rendon Labador karong Domingo, Hunyo 25, sa usa ka post nga nag-share sa tweet sa TV Host-actress nga si Maine Mendoza gikan sa concert sa Filipino-American singer nga si Bruno Mars."
"Karong Lunes, Hunyo 26, adunay adjustment sa presyo sa diesel ug gasolina, matod sa taho.
⬆️ Gasoline + 0.20/L (Increase) 
⬆️ Diesel +1.05/L (Increase) "
"Matod ni Department of Education-Region 7 (DEPED-7) Director Salustiano Jimenez kaniadtong Biyernes, Hunyo 23, kini magsilbi nga milestone anniversary bonus nga mahitabo matag lima ka tuig sa mga kwalipikadong empleyado. matod niya, ug midugang nga kini usa ka paagi sa pag-ila sa ilang mga paningkamot. Sa kinatibuk-ang ihap sa mga benepisyaryo sa rehiyon, 85 porsyento o 70,000 ang mga kawani sa pagtudlo."
"Selos na selos na yern? Tanawa ko sa karapatan bi, naa ba? "
"gihisgutan karon ang pagkanselar sa Pride PH sa performance sa OPM band nga Silent Sanctuary karong Sabado, Hunyo 24 sa Pride Festival nga 'Love Laban sa QC' nga gipahigayon sa Quezon Memorial Circle sa Quezon City. Nasayran sa Pride PH nga gipugngan kuno sa banda nga Silent Sanctuary ang ilang kanhi bokalista nga si Ian Carandang nga mag-out kon gusto siyang magpabilin sa banda. tweet ni Ian sa Hunyo 24."
"mao kini ang gisulti ni Presidente Bongbong Marcos atol sa paghandum sa 'Pride Festival' sa miaging Sabado, Hunyo 24. Matod niya, dako ang kontribusyon sa LGBTQ sa atong katilingban"
"PADAYON SA LABAN DAY!  ""From 3years past to present   Dili tanang mga pangit nga panghitaboan kay kaalaotan na o kamalasan sa atoa. Usahay kinahanglan lang guro nga naay mahitabo arun kita makaamgo ug mag bag-o sa tanan nating dli maayong binuhatan. Sama nako nga usa ka drugs, alcohol and smoke addict sa una gikan pagka dalaga ug pagka June 20, 2020 na dakpan ug na detained sa Makilala Police Station. Gikan anang adlawa sa akong pagkadakop, naka pag huna2x ako ug naka amgo  nga grabe najud diay akong nabuhat nga kamalian sa kinabuhi ug labaw sa tanan taas na diay kaayo kog panahon nga gisayang sa pag pakadaotan pro gikan sab anang adlawa kauban sa mga taong nitambag ug nitabang nako, naka amgo ko. Samtang na detain ko dghan kaayo ko ug na realize, na realize nako nga dli lng diay kangitngit anaa ang kalibutan kundi naa say kahayag Na realize nako, dli lng diay asa kutob atong kinabuhi kay mentras naa pa diay kinabuhi naa pay paglaom ug pag-asa.  Maong ako, atong pagka preso nako, wala nako to gihuna-huna nga usa to ka kamalasan kundi usa ka grasyo gikan sa Ginoo nga gihatag niya nako ug karun na usab ako ug matarong na dli na pareho sauna nga latagaw ug walay direksyo. Karun namuyo ng malipayon ug matarong kauban akong pamilya. Ug puhon ugma mo graduate na sa Senior High
Sa kinabuhi Dli nato kinahanglan ibutang tanan pangit nga panghitabo sa ato sa kasakit, kagool ug kasubo kundi himoon nato na ug basehan nga basin naa paba tay kulang o sobra nga gibuhat nga gikasuko sa Ginoo nato o isipong usa rana tanan nga pagsulay sa Ginoo hantud asa kita taman sa pagtoo kaniya, arun kita malig-on o arun kita magbag-o  Muboon ko nalang  - Gusto kong mag pasalamat sa balik2x sa tanang tao nga nitabang nako gikan sa sinugdanan sa akong pagka preso hantud sa karon. Sa tanang staff ug personnel sa Makilala Mps atong tuiga salamat kaayo sa  tanang tabang ninyo nako matambag man, guidance hantud sa financials. Salamat kaayo sainyong tanang mga Ate ug Kuya nako nga nahimong maayo, amigo ug nahimo jud tamong ikaduhang pamilya, sainyoha jud nag sugod ang bagong chapter sa akong kinabuhi.  Ug Labaw sa tanan sa atong Ginoo. Ginoo, salamat kaayo sa tanan chances ug oportunidad nga gihatag nimo nako, wala jud ko nimo pasagdi, wala jud kay kapareha. Salamat kaayo sa abundnag pagmahal ug grasya. Daygon imong ngalan  (Sa una adik pa! Karun Grade12 graduating na)  Malipayong tulo ka tuig sa pagka preso ug tulo ka tuig sa bag-ong kinabuhi ka nako
So blessed and lucky to have you all, no words can say how thankful i am. I Love you po"" "
"Religious man gud ko, giampo nako nga unta akoa na lang ka."
"Ang Facebook post sa social media personality nga si Rendon Labador nakaani og lain-laing komento ug reaksyon sa mga netizen karong Biyernes, Hunyo 23, diin matud pa ni Rendon nga kontra siya sa mga tawo nga wala mag-organisa sa ilang kaugalingong kinabuhi.  komento sa usa ka netizen.  komento pa sa usa. "
"LOVI POE, GISULTIHAN NI TONI FOWLER
Mao kini ang gisulti sa social media personality ug aktres nga si Toni Fowler bahin sa iyang kalokohan sa aktres nga si Lovi Poe sa usa ka eksena sa teleseryeng 'Batang Quiapo.' Nanamilit kuno siya sa assistant director nga si Coco Martin sa wala pa kini buhata. Nangatarungan si Lovi. Niabot na sa 1.5 million views ang prank ni Toni kang Lovi."
"KUNG AKO 'YAN, KAKASUHAN KO 'YAN
Padayon nga gibiaybiay ang mga personalidad sa social media nga sila si Xander Ford ug Christian Merck Grey, mga iladong personalidad sa social media. Bisan kung napildi si Xander Ford sa ""Battle of the YouTubers,"" adunay bag-ong isyu tali nilang duha. Sa Facebook video ni Xander, iyang gipakita ang iyang bag-ong samad sa ulo. Nakurat si Gena Mago, uyab ni Xander, dihang may nanuktok sa pultahan ug miingon nga nagkadugo si Xander. Si Xander Ford gikulata kuno ni Christian Merck, mapasaka ba kaha siya sa kaso? | Inquirer Bandera"
"Isip usa ka awardee sa 'Men Who Matter' 2023, gipasiugda sa PeopleAsia ang mga paningkamot ni Alfred Vargas, kinsa nagdala og tabang sa liboan ka mga Pilipino, partikular ang 93 ka mga balaod ug 1,200 ka mga proposal nga iyang gi-author o gisuportahan samtang usa ka kongresista, dugang pa sa daghang mga sumasakay, PWDs, ug mga pasyente sa kanser nga kanunay niyang gisuportahan."
"Mao kini ang reaksyon sa Filipino import nga si Kairi Rayosdelsol nga moduwa isip import sa Indonesia alang sa iladong ONIC Esports team sa Mobile Legends: Bang Bang Professional League (MPL) didto. Si Kairi usa sa mga Filipino ML:BB players nga miadto sa gawas sa nasud, ug bisan pa sa mga hagit, ang 17-anyos nga jungler nagtuo nga ang iyang pagbalhin sa Indonesia takos. matod ni Kairi human gitabangan sa ONIC nga makadaog sa Mobile Legends Southeast Asia Cup (MSC) 2023 championship batok sa Blacklist International, iyang mga kaubang Pinoy."
"Usa ka 47-anyos nga Macarine, usa ka Surigaonon ug kasamtangang Provincial Prosecutor sa Bohol ang mosuway paglangoy tabok sa Bugtong Island paingon sa Matayum, Cataingan sa Masbate. Kini nga pagsulay maoy usa sa mga highlight sa Bagat Dagat Festival 2023 sa Masbate."
"Tungod sa kaylap nga paggamit sa teknolohiya sa tanang negosyo sa Pilipinas, importante ang pagtutok sa pagpalambo sa digital literacy sa mga trabahante. Pinaagi sa Philippine Digital Workforce Competitive Act (RA 11927) nga gi-author ni Sen. Sonny Angara, ang Digital Workforce Week ipahigayon matag ikatulong semana sa Hunyo, diin ipahigayon ang nagkalain-laing mga programa ug kalihukan, pinangulohan sa Department of Information and Communications Technology (DICT).  Naglakip kini sa mga may kalabutan sa pagpalambo ug pagdesinyo sa web, online nga pagtudlo ug pagtudlo, animation, paghimo sa sulud, digital marketing, pagpalambo sa mobile application, pag-optimize sa search engine, ug virtual nga tabang."
"Usa ka OFW nga taga Leyte ang nag-trending online tungod sa prangka ug kataw-anan nga mensahe nga iyang gisuwat sa iyang balikbayan box nga iyang ipadala sa iyang pamilya sa Pilipinas. “Para sa tanan (silingan ug kaila.) Tanang naa sa sulod kay naka pangalan ug para kang kinsa, akoy magbbuot kay ako ang nagpadala. So dili mangluod ang pikas ngabil ha, labi nag wala kay ambag atong pagpapangabroad nako. Unta nasabtan ra, ug wala matagae nako ug tsokolet di lang malain ha, kay remember, BITTER ka sa ako tong wala pa ka abroad."""
Ginpahayag ni Iloilo City Mayor Jerry Treñas ang iya “disappointment” kay Vice Mayor El Cid Familiaran sang Bacolod City tuhoy sa isyu sang mga Badjao halin sa Bacolod nga nagtabok pasulod sa Iloilo nga wala sang nagakaigo nga permiso gikan sa Iloilo LGU. saad ni Mayor Jerry Treñas.
"Gawas sa up-to-date nga impormasyon, ang Pilipinas Today padayon usab nga naghatod og cash ug gift voucher sa atong mga followers, ug sa mga makahimamat sa atong kauban nga si Jing Castañeda sa nagkalain-laing lugar sa Metro Manila. Bantayi ang sunod nga Pilipinas Today Live ug basin ikaw na ang sunod nga mahatagan. Tutok lang!"
Grabe ka Mae!  #PilipinasToday
"Sa pakighinabi kang Solis, human sa desisyon daw nibunot na usab sila og tunok tungod kay dugay na kining gihatagan og desisyon nga ibalhin sa prisohan. Samtang walay impormasyon karon sa sitwasyon ni alyas altar boy kinsa kauban ni alyas Janice sa krimen.
Nasayran nga gilalisan na ang Juvenile Justice Law kon angay bang ibalhog sa regular nga prisohan ang duha ka mga sad-an tungod kay mga menor de edad pa ang ilang nahimo.   Salamat Ginoo, justice has been served!  SOURCE: https://pilipinastoday.tv/3NuQSRY
#PilipinasToday   
#MaguadSibling"
Hunyo 17 dihang gibalikbalik ni Senador Sonny Angara ang pagpatuman sa iyang co-authored nga Salary Standardization Law V nga naghatag og upat ka hut-ong sa usbaw sa suweldo ug tinuig nga mid-year bonus sa mga kawani sa gobyerno. Ang ikaupat ug katapusang tranche sa usbaw sa sweldo gipatuman karong tuiga.
Tapos nagsige mog hatag og lawog. 
"Gusto ni Senador Sonny Angara nga ang kababayen-an dili limitado sa ilang panginabuhian ug pinaagi sa Act Allowing the Employment of Night Workers Including Women, o Republic Act 10151, naggarantiya sa katungod sa kababayen-an nga manarbaho sa gabii, ug makadawat sila og mga benepisyo nga may kalabutan niini. Ang RA 10151 nag-amendar sa Articles 130 ug 131 sa Labor Code of the Philippines nga nagtakda og limitasyon sa mga babaye sa pagtrabaho sa gabii hangtod sa kaadlawon sugod niadtong 1974."
"Paambit sa Maa Police Station nga ang 25-anyos nga lalaki residente sa Catalunan Pequeño. Matod sa usa ka babayeng residente nga nag-parking daplin sa karsada ang sakyanan nianang pagkahapon nga nagdagan ang makina. Paglabay sa usa ka oras, nakabantay nga nakaparada pa ang sakyanan, apan wala na moandar ang makina, miduol siya sa sakyanan ug mitan-aw sa sulod, diin iyang nadiskubrehan ang drayber nga nagbuy-od sa iyang gilingkoran nga wala nay kinabuhi. Ang mga rescuer nakahukom nga gubaon ang kilid nga bintana sa sakyanan sa pasahero nga bahin kay ang mga pultahan sa sulod hingpit nga gi-lock."
"Trending karon sa netizens ang Facebook post sa vlogger-actress nga si Toni Fowler karong Huwebes, Hunyo 22, nga nag-feature sa iyang mga litrato nga may background nga 'Battle of the YouTubers'."
"Kung unsa man ang imong naagian karon, sala na nimo."
"SHOT PUNO
Mao ba kini ang reaksyon sa singer nga si Juan Karlos Labajo sa birthday greetings ni Miss Universe Philippines First Runner Up 2023 Maureen Wroblewitz ngadto sa iyang bag-ong rumored boyfriend?"
Si Dapitan City Tourism Officer Apple Marie Agolong niingon nga usa lang kini sa mga selebrasyon nga ipahigayon sa dakbayan sa ika-60 nga anibersaryo niini isip ka siyudad.
"“Gusto ng bansang Amerika na sila lang ang maghari sa sanlibutan,” saad ng  ‘Kingdom of Jesus Christ’ founder na si Pastor Apollo Quiboloy."
"Sumala sa mga taho, si Elon Musk nag-tweet karong Miyerkules, Hunyo 21, ang iyang hagit human nahibal-an nga si Mark Zuckerberg nagplano nga maglunsad og laing social media platform nga 'Thread,' nga giingon nga mas maayo nga alternatibo sa Twitter. tweet ni Musk."
"Nag-viral karong adlawa ang King of Talk, ang pangutana ni Boy Abunda ngadto sa komedyante nga aktres nga si Kakai Bautista sa 'Fast Talk with Boy Abunda' karong Miyerkules, Hunyo 21, diin nangutana si Boy kon puwede bang ipaambit ni Kakai ang mga butang mahitungod sa Thai actor nga si Mario Maurer. Nitubag si Kakay nga kinsay gipasabot ni Boy, kuyog ta ug lakaw. dugang ni Kakai."
"Bro, puwede ra man dili na ka moasa pero gahian kaay'ka."
"FOOD TRIP SA CLASSROOM!
Si maestro Jeric Bocter Maribao wala lang mohatag og instruksiyon, apan naghatag usab siya og lamian ug makabusog nga pamahaw sa iyang mga tinun-an matag adlaw, aron mabusog ang ilang tiyan sa dili pa magsugod ang ilang klase. “Good 'yan, mas lalong gaganahan pumasok ang mga studyante. Nakakagana mag aral kapag maayos mag dala ng studyante ang isang guro,” komento sa usa ka netizen. dayeg sa lain."
"Ang babaye nga pasyente anaa karon sa isolation sa Anislas Infirmary Center, sumala ni Albay Governor Grex Lagman. Si Lagman niingon nga ang mga opisyal sa panglawas sa probinsiya nakaila na usab sa 30 ka mga tawo nga kompirmadong adunay suod nga kontak sa pasyente. ingon ni Lagman."
Gi luwa nimo kay?
"What if kanang gikaon nato nga manok, naa pud na silay pangandoy sa kinabuhi?"
"Sa ikaduhang public hearing sa Tatak Pinoy Bill (Senate Bill No. 2218), ang tagsulat sa maong balaudnon, si Sen. Sonny Angara, nga ang Government Procurement Reform Act dili igo nga makatabang ug adunay epekto sa gisugyot nga suporta sa lokal nga industriya. Gipasabot niya nga dili ang locally-made nga mga produkto ang gitutokan tungod kay gitandi kini sa kalidad ug presyo sa mga imported nga produkto nga sikat sa mga Pinoy. “Ang gusto namong i-establisar, isip kabahin sa among adbokasiya sa Tatak Pinoy, usa ka design identity para sa Pilipinas. Gusto namon nga maghimo usa ka tatak sa Pilipinas nga labi ka inila kaysa karon. Mahimo naton kini pinaagi sa pagpadako sa mga industriya ug paghimo kanila nga labi ka kompetisyon, labi na sa merkado sa kalibutan,” dugang niya."
"Si Police Colonel Noel Aliño, acting director sa Bacolod City Police Office (BCPO), nipahibawo karong Miyerkules, Hunyo 21, nga direktang makontak siya sa mga impormante. matod ni Aliño. Ang pagdagmal ug pag-ihaw sa mga iro alang sa pagkaon hugot nga gidili ubos sa Animal Welfare Act (Republic Act 8485) ug Anti-Rabies Act of 2007 (RA 9482)."
"Ako na nagtampo, ako pa gihapon manuyo."
"Ang Commission on Human Rights (CHR) sa Negros Occidental mipaambit karong Martes, Hunyo 20, nga ang pasiunang imbestigasyon niini sa Himamaylan City massacre nga mipatay sa upat ka sakop sa pamilyang Fausto sa Sitio Kalingking, Barangay Buenavista, niadtong Hunyo 14. Giakusahan sa Philippine Army ug New People's Army kung kinsa ang responsable sa masaker nga mipatay usab sa duha ka menor de edad nga mga anak sa magtiayon."
"Si Senador Sonny Angara maoy usa sa mga tagsulat sa Mental Health Law, nga sukad sa pagkahimo niini niadtong 2018 nagdala na og barato nga serbisyo sa mental health sa mga Pilipino, lakip na ang konsultasyon, therapy, ug tambal. Hinuon, gusto ni Senador Sonny nga hingpit nga libre ang therapy ug mental health services alang sa mga Pilipino, ilabi na sa mga kabus, ug iyang giduso nga usbon ang Mental Health Law pinaagi sa iyang Senate Bill No. 920."
"Sa taho, ang biktima miadto sa pulisya sa Sityo Pamongot sa Barangay Talagunton aron paisumbong nga sagpaon unta siya sa iyang amahan. Giingong hubog ang amahan dihang nahitabo ang insidente. Ang bata miingon nga gidala siya sa usa ka lugar og ang suga gipalong. Didto na dayon gi butangan og sili iyang pribado. Nangayo og tabang ang lola sa biktima aron mailhan ang sad-an, napakyas ang bata sa pagkuha sa ngalan sa suspek apan niingon nga mailhan niya kini kung makakita siya pag-usab. Nipasaka sila og reklamo sa women and children's protection desk sa PNP."
"Ang post sa usa ka netizen nga si Crey de Luna, niani og Laughing trip online, human niya gipaambit ang istorya sa kamote nga gihatag kaniya sa iyang ex. Nahisgotan niya sa iyang tweet nga gihatagan kuno siya sa iyang ex aron mokalma ang iyang tiyan matag atakehon sa iyang acid reflux. Samtang, gipaambit ni Crey ang iyang nakat-onan sa Kamote sa iyang ex. Ikaw, unsay gihatag sa imong ex nga nitubo na?"
"Giprayoridad sa Cebu-Cordova Link Expressway Corporation (CCLEC) ni Manny V. Pangilinan ang kaluwasan sa mga motorista, bikers, ug pedestrian nga moagi sa CCLEX, busa gibutangan og mga emergency call box aron daling makaresponde ug makatabang sa mga lumalabay sa 8.9 ka kilometro nga gilay-on expressway. Ang mga kahon sa tawag sa emerhensya nahimutang sa mga pag-abli ug mga sidewalk, ug sa mga lugar nga paradahan sa emerhensya sa CCLEX."
"SO UBOS NA ANG PAGSABOT NI MAMI ONI?
Sa Instagram story sa social media personality nga si Rendon Labador karong Huwebes, Hunyo 22, iyang gipaambit ang pamahayag sa vlogger-actress nga si Toni Fowler, human ang naulahi nitawag kang Rendon nga ""the most plastic influencer."""
"Sa pamahayag ni Department of Education (DepEd)-Region 7 Director Salustiano Jimenez niadtong Martes, Hunyo 20, siya niingon nga kon walay probisyon sa sugyot nga mub-an ang gidaghanon sa mga adlaw sa tingtungha sa matag tuig tingtungha, ang mga tinun-an ug mga magtutudlo na lang. adunay labing menos duha ka adlaw nga pahulay sa dili pa magsugod sa sunod nga tuig sa pagtungha aron masiguro nga ang mga klase matapos sa Abril o Mayo. Dugang pa niya, adunay balaod nga nag-ingon nga ang gidaghanon sa mga adlaw sa pagtungha kinahanglang dili moubos sa 200 ug dili molapas sa 220."
"INIT KAAYO BRETMAN!
Nagustohan sa mga netizen ang post sa social media sa Filipino-American influencer nga nakabase sa Honolulu, Hawaii, ang Bretman Rock, nga nagpakita sa mga litrato niya nga nagsul-ob og all gray inspired outfit."
"BOMB SCARE
Mga ginikanan nagdali sa pagkuha sa ilang mga anak sa Sta. Ana Elementary School sa Davao City human sa gikataho nga bomb scare niadtong Huwebes sa buntag, Hunyo 22. Ang explosive ordnance disposal (EOD) sa Davao City Police ug sa Sta. Gilayon naman nga ginrespondehan sang Ana Police kag ginronda ang eskwelahan. Ang mga awtoridad, bisan pa, wala’y nakit-an nga timailhan sa usa ka bomba ug gideklarar nga negatibo ang hulga."
Pirme na lang kuno ko nagbusangot. Unsaon? Kay ang usa diha happy na sa uban.
"Ang hepe sa pulisya nga si David Smith nagsulti sa lokal nga media kaniadtong Martes nga ang 31-anyos nga si Laura Ilg nanawag sa 911 kaniadtong hapon sa Hunyo 16. ingon ni Smith. Ang mga pulis dali nga miabot sa balay sa Norwalk, Ohio, ug si Ilg gidali sa pagdala sa ospital, apan ang iyang wala pa matawo nga bata dili maluwas pagkahuman sa usa ka emerhensya nga c-section, ingon ni Smith. Namatay usab si Ilg pipila ka oras ang milabay, dugang niya."
"Ibinunyag ni Pangulong Ferdinand ‘Bongbong’ Marcos Jr. ngayong Huwebes, Hunyo 22,  na agaran nitong pipirmahan ang panukalang batas na Mahalika Investment Fund Bill kapag dumating na ito sa kaniyang opisina sa Malacañang. Ayon pa sa pangulo, naka-depende umano sa kung sino ang mailalagay sa pwesto kung magiging successful ito. saad nito."
"UYON?
Mao kini ang komento sa TV host-actress nga si Maine Mendoza sa interbyu karong Martes, Hunyo 20, human sa ilang Media Day sa Legit Dabarkads, uban sa mga kanhi host sa 'Eat Bulaga.' Giingong gidoble ang tanyag kang Maine aron lang magpabilin nga Host sa 'Eat Bulaga,' pero mas gipili pa niini ang loyalty nila ni Tito, Vic, ug Joey."
"sumala ni Ricky Tijon, Regional Beneficiary Data Management Officer sa Pantawid Pamilya Division Davao Field Office. Matod ni Tijon nga sa Sept 12-A aduna silay target nga 73,598 nga adunay aktuwal nga 59,581 ka tawo ang na-validate. Diin 46,565 na karon ang adunay active client status diin magsugod na sila sa pagsunod sa programa karong buwana. Matod ni Margie Cabido, Division Chief, Pantawid Pamilyang Pilipino Program Davao Field Office, gawas sa coverage sa kapin usa ka gatos ka libo ka mga panimalay, ilang gitan-aw usab ang 30% nga pagtaas sa self-sufficiency sa mga benepisyaryo sa katapusan sa tuig ."
saad sa usa ka fan.
"Pinaagi sa Republic Act 9504 nga co-author ni Sen. Sonny Angara, gipatuman ang income tax exemption alang niadtong nagsweldo sa minimum nga suholan aron mapagaan ang palas-anon sa buhis sa mga ubos og kita.
Kay naay tax exemption, naay extra income ug mas dako ang take-home pay sa mga empleyado."
Ang tubag sa Miss Grand International Philippines 2023 contestant nga si Herlene Nicole 'Hipon Girl' Budol sa interview portion sa sashing ceremony nakaani og nagkadaiyang reaksyon gikan sa mga netizen. Matod pa sa mga netizen nga gi-exaggerate ni Budol ang kamatuoran tungod sa iyang tubag.
"Matod sa Philippine Atmospheric, Geophysical and Astronomical Services Administration (PAGASA), alas 5:28 sa buntag. pagsubang sa adlaw ug 6:28 p.m. ang gipaabot nga pagsalop sa adlaw karong Miyerkules, Hunyo 21."
"Matod ni Police Major Ivy Bartolome, hepe sa Argao Police, nga nahitabo ang insidente mga alas 9:30 sa buntag niadtong Domingo, Hunyo 18, sulod sa balay sa inahan ug anak."
"Ang netizen nga si Rissa Ejedio, inahan sa tres anyos ug 10 ka buwan nga bata nakakita sa kapin o kulang siyam ka bitin nga nagpuyo sa kisame sa lawak sa iyang mga anak. Sa Facebook post ni Rissa, iyang gipaambit nga didto siya sa kusina dihang nangayo kaniya og tabang ang usa sa iyang mga anak nga makakuha og ""dulaan"" sa kisame. Apan nahibulong si Rissa, dili dulaan ang iyang nakita sa kisame kondili pipila ka mga halas. Maayo na lang kay wala naangol ang mga bata ug daling miabot ang tabang."
"Isip usa ka advocate sa Tatak Pinoy ug author sa Tatak Pinoy Bill (Senate Bill No. 2218), nagtuo si Sen. Sonny Angara nga importante nga tutokan ug palig-unon ang mga industriya sa atong nasud aron ang mga Pinoy graduates dinhi na magtrabaho ug dili na kinahanglang mo-abroad aron makakita og disenteng trabaho ug adunay saktong kita. “Kon mag-pokus lang ta sa edukasyon, magproduce ra ta og mga graduate nga motrabaho ra sa gawas sa nasod. Tutokan nato ang industriyalisasyon aron ang atong mga graduates adunay trabaho nga maaplayan sa ilang yutang natawhan,” matud pa ni Senator Sonny."
"TINUOD ANG BALITA!
Sa 'Fast Talk with Boy Abunda' karong Miyerkules, Hunyo 21, gibutyag sa King of Talk nga si Boy Abunda ang pamahayag sa Chairman ug CEO sa GMA network, Inc., Felipe L. Gozon, nga malipayon sila nga nahimong kabahin sa 'It's Showtime' .' Dugang pa ni Gozon nga hapit na mahitabo ang ilang contract signing."
"Nganong mag-sorry man ko niya, eh Pride Month man karon?"
"Sa iyang pakigpulong sa graduation ceremony sa Far Eastern University-Nicanor Reyes Medical Foundation, gipahinumdoman ni Alfred Vargas ang mga ni-graduate nga dili kalimtan ang mga nagalisod ug nanginahanglan kung moabot sila sa punto nga makahigayon sila sa pagtabang."
"Mapasigarbuhon nga gipaambit sa usa ka summa cum laude graduate sa West Visayas State University human niya gipaambit ang tribute sa iyang lola sa iyang valedictory speech Sa report ni Mark Salazar sa ""24 Oras,"" Lunes, buta ang usa ka mata sa lola ni Yancy Panugon nga si Mamang Norma apan nagkugi kini sa pagpadako niini. Sa dihang gipangutana kon unsa nga importanteng leksyon ang iyang nakat-unan gikan sa iyang lola, si Yancy miingon nga adunay usa ka tambag nga dili niya makalimtan. matod ni Yancy."
"Kini maoy gipaambit ni Davao City Police Major Joenel Pederio, hepe sa Buhangin Police Station, human nila gipangutana ang suspek. Matod ni Pederio, ilang nabantayan nga nagkurog ang suspek dihang nitubag sa ilang mga pangutana, dugang sa ilang pangagpas nga ang 70-anyos gyud ang nag-unang suspek sa pagpatay kang Shiela Han-ay Lagsaway."
"“Aw nagrepair diay, abi ko ga swimming "" Kini ang komedya nga komento sa usa ka netizen sa mga litrato, sa laing bahin, ang tubag sa netizen nga alang kini sa kaluwasan sa tanan."
"Matud pa ni Office of Civil Defense (OCD) Administrator Undersecretary Ariel Nepomuceno, ang mga hingtungdan nga ahensya sa gobyerno ug local government units (LGUs) nakig-alayon aron matubag ang krisis gumikan sa pagbuto sa Bulkang Mayon ug masiguro ang kaayohan sa mga residente nga apektado niini. ingon ni Nepomuceno sa public briefing. Ang 90 ka adlaw nga pagpangandam, matod ni Nepomuceno, base sa nangaging mga kasinatian sa kagamhanang probinsiyal sa Albay sa dihang mibuto ang Mayon niadtong 2014 ug 2018.
"
"Ang opisyal na Twitter account ng GTV ng GMA Network ay nag-post ng art card ng noontime show ng ABS-CBN na ‘It’s Showtime’ noong Martes, na may caption na: "
"Dili sa gipa-isip taka, pero basin mao dugay siya moreply kay nakigsulti na sa uban?"
"Sa pakigpulong ni Quezon City 5th District Councilor Alfred Vargas atol sa Independence Day Job Fairs niadtong Hunyo 12 sa SM Fairview ug SM Novaliches, iyang gitambagan ang mga nangita og trabaho sa duha ka nag-unang hiyas nga gipangita sa mga kompaniya sa ilang mga empleyado, sa pribadong sektor man o sa gobyerno gihapon. “Bisan asa ka moadto, ‘kung naa ka, idugang lang imong kahanas, talento ug talento, modako ka,” dugang ni Vargas"
"Ang mga utanon ug produkto nga gipang-apod-apod gikan sa mga grupo sa kababayen-an nga mag-uuma nga gipasiugdahan ni Albay 3rd District Rep. Fernando Cabredo pipila ka tuig na ang milabay. Ang pondo gikan sa opisina ni House Speaker Martin Romualdez. Una nang gikataho nga ang buhatan ni Romualdez nigahin og P1 milyones nga cash ug relief packs sa matag distrito sa Albay, uban sa paningkamot nga mahatagan ang matag distrito og P10 milyones nga cash aid gikan sa Department of Social Welfare and Development (DSWD). Dul-an sa 39,000 ka residente, o 10,000 ka pamilya, sa Albay ang apektado sa pagbuto sa bulkan, sumala sa pinakaulahing datus gikan sa National Disaster Risk Reduction and Management Council (NDRRMC). Gi-report usab sa ahensya nga 20,127 ka mga tawo ang gipabakwit gikan sa danger zone sa bulkan, samtang 18,892 nga mga residente ang nagpabilin sa mga evacuation center, ug ang nahabilin naa sa temporaryo nga mga puy-anan o nagpabilin sa mga paryente.
SOURCE: https://pilipinastoday.tv/4481exs #PilipinasToday
#Albay
#MayonVolcano"
"Si Kapitan Melvin Mercado, commander sa Police Station 8, nagkanayon nga niadtong Biyernes, Hunyo 16, nasikop ang suspek subay sa warrant of arrest sa kasong statutory rape nga giisyu ni Judge Fernand Castro sa Regional Trial Court Branch 41, Bacolod City nga walay piyansa. Matod niya, gipasakaan na og kasong pagpanglugos ang suspek human giingong nanglugos sa iyang pag-umangkon sulod sa ilang balay karong tuiga. Dugang pa niya nga ang biktima, 12-anyos, nangayo og tabang sa iyang mga ginikanan ug pasakaan og kaso ang suspek."
"Nagpa-blood test ko. Ingon sa test, ikaw lang type ko."
"BBM, DILI GANAHAN OG FAKE NEWS?"
"SALAMAT, DOC!'
Nalipay ang mga netizen sa tubag sa vlogger nga si Toni Fowler sa dihang iyang giklaro ang pamahayag ni kanhi Manila city Mayor ug karon vlogger Isko Moreno sa iyang YouTube vlog niadtong Hunyo 16. Giangkon ni Toni nga peke ang iyang dughan, ug bisan ang ubang parte sa iyang lawas."
"Sa paghatag sa unang geographical indication (GI) sa mga mangga sa Guimaras, si Sen. Sonny Angara, isip tagsulat sa Protected Geographical Indications Bill (Senate Bill 1868) ug manlalaban sa Tatak Pinoy, nga maghimo sa mga produkto sa Pinoy nga mas mailhan sa internasyonal nga merkado. Giaprobahan sa Intellectual Property Office of the Philippines (IPOPHL) ang aplikasyon sa Guimaras Mango Growers and Producers Development Cooperative (GMGPDC) aron mahatagan ang produkto og GI grant. dugang pa ni Senator Sonny.  Niadtong 2022, nakadawat usab ang GMGPDC og mga tanyag sa eksport gikan sa Czech Republic, UAE, ug South Korea human ang pag-eksport sa duha ka toneladang mangga sa Guimaras miigo sa Switzerland."
"Si Roly napalgang patay duol sa ilang payag niadtong Hunyo 14, samtang ang lawas sa iyang asawa ug mga anak nadiskubrehan sa sulod. Sila si Roly ug Emelda sakop sa Baclayan, Bito, Cabagal Farmers and Farmworkers Association (BABICAFA). matod sa ahensya karong Sabado sa usa ka pamahayag."
"Kung biyaan nimo tali sa payong o panyo, nganong ako?"
"HAPPY BIRTHDAY, PEPE!
Gihandum sa mga Pilipino karong Lunes, Hunyo 19, 2023, ang ika-162 nga anibersaryo sa pagkatawo sa atong Pambansang Bayani, Dr. Jose P. Rizal, nga natawo niadtong Hunyo 19, 1861."
"June 18, 2023. HAPPY FATHER’S DAY! Saludo sa mga paningkamot, sakripisyo, ug gugma sa atong mga haligi sa panimalay. Mabuhi ug dugay! Paambit gikan kay Sen. Sonny Angara"
"June 18, 2023. ADLAW SA MGA AMAHAN! Sa tunga-tunga sa selebrasyon, ayaw kalimot sa pagpasalamat sa walay puas nga suporta ug pagsabot sa numero unong idolo sa pamilya. Malipayong Adlaw sa Amahan! Paambit gikan kay Alfred Vargas"
"June 18, 2023. PALANGGA TAKA, TAY! Ang Pilipinas Today naghatag pasidungog sa mga superhero sa pamilya. Tatay, Tatang, Papa, Daddy, Dada, happy Father’s Day po!"
Fake pala giatay!
"MAGNA MOM LAUDE
Batan-ong inahan si Jackilyn Andres apan wala siya mohunong sa pagkab-ot sa iyang pangandoy nga makagradwar bisag duna na siyay kaugalingong pamilya. Sa tabang sa mga tawo nga iyang gihigugma sa kinabuhi, nigradwar siya ug karon usa na ka Magna Cum Laude sa kursong Edukasyon."
"DESERVE, ZEINAB!
Trending karon sa mga netizen ang social media post ni Professional Basketball Player Bobby Ray Parks Jr. karong Martes, Hunyo 13, gi-feature ang ilang beach photo ni vlogger Zeinab Harake. Sa managlahing mga post sa social media, sila si Zeinab ug Bobby Ray dungan nga mipahibalo nga opisyal na sila sa usa ka relasyon."
"Parehong ganahan og sports si Sonny Angara ug ang iyang kamagulangang anak nga si Manolo, mao nga karong Mayo 6, iyang gidala ang iyang anak sa Boston aron motan-aw og duwa sa Boston Celtics sa basketball—ang team nga hilig kayo sa senador. Bitbit ang ilang Celtic jersey, ang amahan ug anak nagpakita og suporta sa basketball team samtang nagkaon og pizza."
"Gipaambit ni Department of Tourism (DOT)-Western Visayas Director Crisanta Marlene Rodriguez nga ang CPTEx usa ka binuhi nga proyekto ni DOT Secretary Christina Garcia-Frasco aron mapausbaw ang pagbangon sa industriya sa turismo sa nasud human sa pandemya. Magtapok ang DOT ug ang mga stakeholders niini gikan sa unom ka rehiyon sa Iloilo Convention Center alang sa tulo ka adlaw nga travel expo. Tambungan kini sa mga 2,000 ka delegado gikan sa host region sa Western Visayas, Central Visayas, Eastern Visayas, Bicol region, Calabarzon (Cavite, Laguna, Batangas, Rizal, ug Quezon area), ug Mimaropa (Mindoro, Marinduque, Romblon, ug Mga dapit sa Palawan)."
"Si Danny Ramirez, 40, molupyo sa Sitio Bogo, Barangay Curva, dakbayan sa Ormoc, nipasilong sulod sa kawayan nga shed kay mibundak ang kusog nga uwan ​​dihang naigo sa kilat. Matod ni Kapitan Omar Roel Cartalla, hepe sa kapolisan sa Station 3, nasayran sa imbestigasyon nga gigamit ni Ramirez ang iyang cellular phone dihang naigo kini sa kilat."
Kini ang direktang reaksyon ni kanhi senador Manny Pacquiao kon modagan siya pag-usab sa sunod nga Eleksyon.
"Bisag layo ka sa akoa, gusto ko ma-feel ka nako. Wala'y labaw, walay kulang."
"GRABE KA LUOY BA!
Base sa findings sa kapulisan, hingpit nga nasunog ang ulo ug bukton ni Tulabing samtang grabeng paso usab sa tiyan niini. Matod sa mga imbestigador, nagtuo ang pamilya nga posibleng adunay epilepsy si Tulabing samtang nagluto og kopras."
"Mao kini ang komento sa social media personality nga si Rendon Labador sa post sa aktres nga si Kakai Bautista sa dihang niingon siya nga dili niya kinahanglan ang lalaki para malipay, kay nagkinahanglan siya og kuwarta."
"Grabe kaayo akong cravings! Dili na pagkaon, ang imong atensyon."
"Basin mao to nga wala ka gipaglaban, kay mura kag kalaban. "
"KA-KUYAW BA ANI UY!
Gironda sa 103rd Brigade sa Philippine Army ang gidudahang hide-out ni Islamic State (IS) extremist leader Commander Abu Zacaria sa Sarimanok, Marawi City sayo sa buntag niadtong Miyerkules. Sa maong operasyon, napatay si Kumander Abu Zacaria ug ubang mga kauban. Padayon pa ang clearing operation sa militar sa lugar samtang hugot nga gipatuman ang seguridad sulod ug gawas sa Marawi City."
"Nunot sa magnitude 6.3 nga linog nga mitay-og sa Calatagan, Batangas, nga nabatyagan sa mga silingang lugar hangtod sa Metro Manila karong Huwebes, Hunyo 15, mahinumdoman ang panawagan ni Senador Sonny Angara sa mga local government units (LGUs) nga kanunayng andam batok sa mga katalagman, sama sa linog, bagyo, ug uban pang kalamidad. ingon ni Senator Sonny noong Abril 2019, sa panahon nga siya ang chairman sa Senate Committee on Local Government. matud pa niya. Lakip kini sa mga probisyon sa Philippine Disaster Risk Reduction and Management Act of 2010 (R.A. 10121), diin gikinahanglan nga igahin ang 5% sa kita sa LGUs ngadto sa Local Disaster Risk Reduction and Management Fund (LDRRMF)."
"UYON BA MO, BOYS?
Nakaani og nagkadaiyang reaksyon ang tubag sa mga netizen sa Facebook post sa social media personality nga si Rendon Labador karong Miyerkules, Hunyo 14, bahin sa iyang post alang sa aktres nga si Andrea Brillantes."
"Guard, gusto lang nako iyang lambing!!!"
"Base sa taho, ang biktima natulog uban sa iyang igsuon ug sa iyang asawa dihang gilabayan og granada ang balay sa biktima ug nitugpa sa tiilan niini ug nibuto. Dead-on-the-spot ang biktima human nakaangkog grabeng samad sa ubos nga bahin sa lawas tungod sa shrapnel atol sa pagbuto."
"Mao kini ang pamahayag sa social media personality nga si Rendon Labador sa iyang Facebook post karong Miyerkules, Hunyo 14, kalabot sa iyang komento sa aktres nga si Andrea Brillantes."
"Sa pag-amendar sa PDIC (Philippine Deposit Insurance Corporation) Charter Act (R.A. 11840) sa miaging tuig, si Senador Sonny Angara, isip sponsor sa maong balaod, nipasalig nga maprotektahan ug mas luwas ang kuwarta sa publiko sa ilang mga transaksyon sa bangko.
Subay niini nga balaod, ang PDIC mopataas sa maximum deposit coverage sa mga depositor, mopalig-on sa relasyon tali sa PDIC ug sa Bangko Sentral ng Pilipinas (BSP), ug molugway sa insurance coverage sa mga Islamic banks.
Ang PDIC gimanduan sa gobyerno nga tipigan ang kuwarta sa publiko sa mga bangko nga protektado sa bisan unsang krisis, lakip ang pagsira sa bangko."
"Ang Cebu City Police Office (CCPO) niingon nga ang mga nasakmit nga ilegal nga drugas gikan sa Enero hangtod Mayo niabot sa 23.45 kilos nga shabu nga nagkantidad og P159 milyones, itandi sa samang panahon sa miaging tuig. Sa samang panahon sa miaging tuig, ang CCPO nihimo og 566 ka anti-drug operations ug nasakmit ang 15.48 kilos nga shabu nga mobalor og P107.7 milyones."
"Ang Barangayan gihimo sa Sugbo aron mas makapangandam sa sunod tuig nga Sinulog. Matod ni Cebu City Mayor Michael Rama nga adunay laing susamang kalihokan karong Nobiyembre. Nagsugod ang Barangayan duol sa Fuente Osmeña Circle alang sa street dancing, ug natapos sa Plaza Independencia alang sa ritual showdown."
"Na- laugh trip ang netizen kay Juliane Sanchez Obradorll sa Cagayan de Oro human niya gi-post ang iyang kasagmuyo sa iyang national ID. “Maypag nasunog nalang kang IDha ka  abi nimug gamiton taka? Thank you nalang  maypag wanalang ka ni abot   wako nag basi sa nawong ha ky diman kaayu ta hitsuraan nag basi kos buhok nganong nawala” sa iyang Facebook post. Ang iyang post niabot na sa 29,000 reactions ug 26,000 shares ug 3.5K comments niini. Nitiyabaw ang mga netizen:
“Bantog dugay ni abot ky gi agi pag chemo” saad sa usa. “Kaya ka napanot kasi nasunog ang Manila Post Office.” Hirit pa sa usa."
"Mipasalamat kang House Speaker Martin Romualdez ang independent minority congressman ug Liberal Party (LP) President, Albay 1st District Rep. Edcel Lagman human gitabangan dayon sa House Lider ang libu-libo ka mga Albaniano nga mibakwit gikan sa pag-aaburoto sa Bulkang Mayon. Gawas kang Speaker Romualdez, gipasalamatan usab ni Lagman si Department of Social Welfare and Development (DSWD) Secretary Rex Gatchalian. ingon ni Lagman. Ang distrito sa beteranong magbabalaod nalakip sa tulo ka distrito sa Albay nga matabangan sa kinatibuk-ang P33-million nga hinabang gikan sa tanggapan ni Speaker Romualdez ug sa DSWD. Ang mga bakwit sa Mayon makadawat og P1 milyon (P500,000 cash ug P500,000 nga balor sa relief packs) gikan sa Office of the Speaker, dugang sa P10 milyones nga payouts gikan sa Assistance to Individuals in Crisis Situations (AICS) program sa DSWD alang sa matag usa, sa tulo ka distrito sa Albay."
"Giganahan ang mga netizen sa Instagram post ni Actress ug ang unang Transgender News Anchor sa Frontline Pilipinas, KaladKaren, karong Lunes, Hunyo 12."
"Namulong sa kapin sa 1,000 ka mga propesyonal nga tigpamuhunan ug mga eksperto sa industriya nga mitambong sa Nomura Investment Forum Asia sa Singapore niadtong Hunyo 7, si Atty. Si Mike Toledo, direktor sa Government Relations and Public Affairs ug Manuel V. Pangilinan-led Metro Pacific Investments Corporation (MPIC), nagpasiugda sa praktikal nga pamaagi sa gobyerno sa Pilipinas sa dugang nga pagdasig sa pribadong sektor nga pamuhunan. matud ni Toledo. dugang niya. Ang BOT Law nagtanyag sa legal nga framework para sa mga ahensya sa gobyerno nga mosulod sa mga kontrata sa PPP uban sa mga kuwalipikadong pribadong sektor nga mamumuhunan alang sa pagkompleto sa imprastraktura sa gobyerno o mga proyekto sa kalamboan. Atol sa tinuig nga komperensya, gibutyag usab ni Toledo nga plano sa administrasyong Marcos nga molusad og 194 ka flagship projects nga mobalor og P9 trilyon. Ang MPIC mao ang nag-unang infrastructure conglomerate luyo sa pinakataas nga taytayan sa nasod Cebu-Cordova Link Expressway (CCLEX), ang Cavite-Laguna Expressway (CALAX), ang NLEX connector road, ug ang Subic-Clark Tarlac Expressway (SCTEX), ug uban pa."
Jeepney New Meta: Pwede na musakay tapad sa driver. :)
"Ang traumatic injury maoy usa sa mga rason nganong nasakitan ug nasakitan ang mga bata, busa atol sa umaabot nga National Safe Kids Week, ang Universal Health Care Act ni Senador Sonny Angara nagsiguro nga ang mga bata ug ilang mga ginikanan ubanan sa pagmintinar sa ilang kaluwasan sa panglawas. Ubos sa Universal Health Care Act, ang mga bata makakuha og accessible ug barato nga serbisyo sa panglawas batok sa bisan unsang matang sa kadaot."
"Gihatagan nimog lato lato imong uyab, unya gitoyo, ikaw pay gilato-lato."
"DECADE OF BEING ARMY 
Ang Seoul ug ubang mga siyudad sa tibuok kalibotan nahimong purpura sa pagsaulog sa 10 ka tuig nga anibersaryo sa award-winning nga South Korean boy band nga BTS. June 13, year 2013 dihang naporma ang BTS nga naglakip ni Jungkook, V, Jimin, SUGA, Jin, RM, J-hope."
"KAMI NA LANG ANG I-BASH NIYO'
Giingong wala makapugong sa pagka-emosyonal ang aktor ug bag-ong TV Host sa 'Eat Bulaga' nga si Paolo Contis sa episode sa 'Eat Bulaga' karong Sabado, Hunyo 10, tungod sa giingong pagpang-bash sa mga netizen sa staff sa 'Eat Bulaga.' Matod ni Paolo, ang mga host lang ang angay i-bash ug dili ang ordinaryo ug inosente nga mga kawani."
"Gi-mingaw nako niya, unsang wrong sent message idea kaha, ang pwedeng i-send para replyan ko niya.???"
"Duha ka bettors ang nakadaog sa jackpot prize sa evening draw sa Grand Lotto 6/55 sa Philippine Charity Sweepstakes Office (PCSO) karong Lunes, Mayo 22. Ang winning combination mao ang 28 - 32 - 12 - 9 - 18 - 50. Suno sa Philippine Charity Sweepstakes Office (PCSO), ang duha ka nakadaog nga tiket ginbakal sa Bacoor, Cavite, kag Iloilo City. Ang duha ka mananaog magbahin sa 29,700,000 nga jackpot prize."
"Ang mga trabahante sa miaging buwan nakadawat sa ilang tseke gikan sa DOLE 7 sa Cebu City isip kabahin sa ilang bayad. matod ni DOLE 7 Director Lilia Estillore sa usa ka pamahayag niadtong Lunes, Mayo 22."
"Kanang kapila namog-'Goodnight,' 
pero sige gihapon mo'g istorya."
"Sa iyang bag-o nga co-sponsorship, si Senador Sonny Angara mipadayag og paglaum nga ang iyang dekada na nga Magna Carta of Filipino Seafarers Bill, uban sa suporta ni Sen. Raffy Tulfo, chairman sa Senate Committee on Migrant Workers. “Ubos sa pagdumala ni Sen. Tulfo, ang Committee on Migrant Workers nagpadayon sa mga paningkamot sa nangaging mga Kongreso sa paghimo, sa pag-file, ug sa—hinaot, sa katapusan—pagpasar sa usa ka lakang nga mag-institutionalize sa mga katungod sa Filipino seafarer, nga naglakip sa mga mekanismo sa pagpatuman ug pagpanalipod niini, ang paghatag sa ilang compulsory benefits, ug ang pagpatuman sa mga sumbanan nga gitakda sa maritime labor convention sa 2000 o MLC 2006, ug sa International Convention on Standards of Training, Certification, and Watchkeeping for Seafarers,"" matud ni Senador Sonny. Si Senador Sonny usa pa ka kongresista gikan sa Aurora sa una niyang pagpasiugda sa Magna Carta of Filipino Seafarers, ug nanghinaot nga maaprobahan kini sa tabang ni Tulfo. Atubangan sa mga kaubang senador, gidetalye ni Senador Sonny nga daghang mga Pilipinong marinero ang nakasinati og dili maayong kahimtang sa pagtrabaho ug diskriminasyon sa trabaho. Pinaagi sa iyang balaudnon, masiguro ang pagpanalipod sa katungod ug benepisyo sa Pinoy seafarers."
"Imohang gipagahi, 
unya dili nimo kaunon. #FilipinasBisaya"
"WELCOME TO THE PH! Nag-selfie si Samahang Basketbol ng Pilipinas (SBP) Chairman Sen. Sonny Angara, uban sa NBA legend nga si Dirk Nowitzki, kinsa naa sa nasud alang sa FIBA World Cup draw karong Abril 29. Anaa usab sa nasud ang mga bantugang basketball nga sila si Luis Scola ug Yao Ming. Si Nowitzki, ang Aleman nga kanhi magdudula sa Dallas Mavericks, mao ang tsirman sa FIBA Players' Commission, samtang ang Argentine Scola mao ang FIBA World Cup Global Ambassador, ug ang bantogan nga basketball sa China nga si Yao Ming usa ka miyembro sa FIBA Central Board. Ang Pilipinas usa sa tulo ka mga host nga nasud sa FIBA World Cup karong tuiga. #SonnyAngara "
"Grabeng init, 
sign na ni nga magdungan ta'g ligo."
"Ang hepe sa Abuyog Police Station nga si Major Luis Hatton niila sa biktima nga si PFC Aries Ampoan, 21, sakop sa 14th Infantry Battalion (IB). Si Hatton, sa pakighinabi, niingon nga nagpaabot pa sila sa resulta sa autopsy sa biktima aron masuta ang hinungdan sa kamatayon. Sumala sa 14th IB, si Ampoan nagpahigayon ug monitoring operations kalabot sa gikatahong presensya sa Communist Terrorist Group (CTG) niadtong Abril 2. Sukad niadto, wala nay kontak ang 14th IB kang Ampoan."
"Ang bayronon sa business ug tourist visitor visas (B1/B2) ug uban pang non-petition based visas sama sa student ug exchange visitor visa mahimong $185 (P10,236) sa Mayo 30, gikan sa kanhi $160 (P8,853 ). Samtang, ang bayad sa pagproseso sa visa alang sa temporaryo nga mga trabahante sa mosunod nga mga kategorya ipasaka ngadto sa $205 (P11,343) gikan sa $190 (P10,513)."
"Ang cash assistance ipadala pinaagi sa City Social Welfare Services office. Nakadawat usab og nutribuns ang mga nasunogan sa maayong kabubut-on sa senador. Samtang, ang grupo sa Fraternal of Philippine Eagles sa Brgy nanghatag usab ug financial assistance. Ermita Chairman Mark Rizalde Miral sa 600 ka pamilya sa Mandaue City ug kapin sa 200 ka residente sa Brgy. Hermitage sa samang adlaw."
"Magtag-ulan na'g usab, wa pa ta gihapon nabasa sa dagat."
"Mao kini ang pamahayag ni Senador Sonny Angara karong Miyerkules, Abril 12, bahin sa gihimong pagtuon sa Commission on Human Rights (CHR), nga nag-ingon nga ang mga fresh graduates ""tend to lack soft skills"" ug ""lack job readiness ."" Ang Second Congressional Commission on Education o EDCOM 2 mao ang komisyon nga gitahasan sa pagpahigayon sa nasudnong pagrepaso sa sektor sa edukasyon sa nasud human sa pandemya sa COVID-19 nga nakaapekto sa edukasyon sa mga estudyante."
Ang National Aeronautics and Space Administration (NASA) mipaambit sa upat ka gagmay nga mga lawak nga puy-anan sa mga boluntaryong indibidwal nga mopuyo sa planetang Mars.
"ingon ni City Mayor Jerry Treñas sa usa ka mensahe sa Viber sa mga miyembro sa media Martes sa gabii. Lakip sa nataptan sa maong sakit si Trenas ug ang iyang asawa nga si Rosalie sa miaging buwan ug nakabalik na sa katungdanan ang mayor karong Martes. miingon si Dr. Roland Jay Fortuna, City Health Office assistant department head, nga sugod Enero hangtod Marso ning tuiga, usa lang ka kaso sa Covid-19 ang natala sa dakbayan sa Iloilo kada adlaw. Bisan pa, ang gidaghanon misaka sa upat sukad sa pagsugod sa Abril. dugang niya. Ang minimum nga mga sumbanan sa panglawas sa publiko naglakip sa physical distancing, hand hygiene, cough etiquette, ug pagsul-ob og maskara, bisan unsa pa ang kahimtang sa pagbakuna."
"Mohimo og pahibalo ang Malacañang sa mosunod nga mga adlaw, ang Presidential Communications Office (PCO) nagkanayon karong Huwebes, Abril 13. Iaanunsiyo ng Malacañang sa mga susunod na araw, sinabi ng Presidential Communications Office (PCO) ngayong Huwebes, Abril 13."
"Si Bacolod City Councilor Jason Villarosa, chairman sa komitiba sa turismo sa Sangguniang Panlungsod, niingon nga una na nilang giaprobahan ang ordinansa nga nag-amendar sa City Ordinance No. 847, nga nag-amendar sa CO 482, o  ""an ordinance establishing yearly festivities to be known as the Manokan Country Inasal Festival in the City of Bacolod,"" Matod niya nga ang selebrasyon adto ipahigayon sa Upper East ug North Capitol Roads, ug midugang nga ang siyudad nigahin na og P1 milyones alang sa selebrasyon ug mangayo sila og dugang budget alang sa tulo ka adlaw nga selebrasyon."
"Naa koy kaila nga morag motivational speaker sa Facebook, pero judgmental in real life."
"Trending sa Twitter ang close-up photo sa aktor nga si Dingdong Dantes ug BTS member nga si Jungkook. Kini ang hulagway ni Dingdong nga na-brief lang sa Bench ad niadtong 2008 ug ang hulagway ni Jungkook kay para kang Calvin Klein, parehas ang posing sa duha maong nalingaw niini ang mga netizen. Ang mga netizen nihatag ug good vibes comments: "
"Adunay gibana-bana nga 97 ka mga pamilya, nga gilangkuban sa 335 ka mga indibidwal, nga makadawat sa pinansyal nga tabang. Ang mga tag-iya sa balay makadawat og P10,000, samtang ang mga nag-abang makadawat og P5,000, karong umaabot nga Biyernes, Abril 14, sa Banilad National High School. Samtang, sa Sabado, Abril 15, 2023, ang Department of Social Welfare and Development Region 7 mag-apod-apod sa mga pakete sa pagkaon sa mga pamilya. Si Basaca niingon nga dunay mga pamilya nga nibalik sa lugar, samtang ang uban anaa pa sa mga evacuation site. Niadtong Abril 9, usa ka insidente sa sunog ang nahitabo sa Sitio Orel, Banilad, Mandaue, nga naka-apekto sa 50 ka mga balay.."
"Hala ka, ikaw ba ni Vivian?"
"Evening Prayer | Abril 13, 2023
Lord, salamat kaayo sa tanang grasya nga imong gihatag. Salamat usab sa tibuok adlaw, hinaut nga bantayan mo kami karong gabi-i. Makamata mi nga naay panibag-ong kusog og panibag-ong paglaum. Sa pangalan ni Hesus... Amen."
"Si Mandaue City Public Employment Service Office (PESO) Chief Musoline Suliva mitug-an sa mga tigbalita karong Martes, Abril 11, nga ang job fair ipahigayon sa Mandaue City Sports and Cultural Complex gikan sa alas 8:00 sa buntag hangtod sa alas 5:00 sa hapon. Matod ni Suliva nga ilang gipaabot nga liboan ka mga aplikante ang modagsa sa job fair tungod kay 33 ka lokal nga trabaho ug upat ka langyaw nga kompanya ang nipadayag og interes nga mosalmot sa job fair. Lakip sa mga bakante, matod niya, mao ang mga trabahante sa produksiyon ug mall workers, nurses, panday, call center agents, ug uban pa."
OIL INTERCEPTORS SA CCLEX Ang Metro Pacific Tollways Corporation nagbutang ug 13 ka oil interceptors sa Cebu-Cordova Link Expressway. Nagkolekta kini og grasa ug lana gikan sa sakyanan nga naula o naanod sa ulan. Ilang kolektahon ang grasa ug lana sa sakyanan nga nayabo sa karsada ug naanod sa ulan. Ang bertikal nga profile sa CCLEX gidesinyo aron ang tubig-ulan modagayday direkta ngadto niining mga oil interceptor. Ang mga interceptor dayon ibulag ang lana gikan sa tubig. Ang limpyo nga tubig gilabay sa dagat.
"Ang mga personahe sa Bureau of Fire Protection nagpahigayon og imbestigasyon sa sunog nga nahitabo sa merkado publiko sa Barangay Cabacungan sa lungsod sa La Castellana, Negros Occidental Lunes, Abril 10."
"Gipasabot sa Metro Pacific Tollways Corporation (MPTC) nga gidili ang bisan unsang matang sa dula, sama sa badminton, sa North Luzon Expressway (NLEX), nunot sa viral video sa duha ka motorista nga miduwa og badminton human sa pipila ka minuto nga natanggong sa trapiko. . Gipasabot sa MPTC nga ang trapiko sa maong bahin sa NLEX tinuyo nga grabe niadtong Abril 9 tungod kay adunay nagdilaab nga tank truck sa Candaba Viaduct. Sa opisyal nga pamahayag sa MPTC, nagduwa og badminton ang duha ka motorista. dugang pa ng MPTC."
"Si Abel James Monteagudo, regional director sa Department Agriculture-Davao, niingon nga ang farm gate prices sa bugas sa rehiyon niabot sa P18 matag kilo (kg), usbaw sa P2 gikan sa naandang P15 ngadto sa P16/kg sa miaging tuig. sumala ni Monteagudo. Apan matud pa ni Monteagudo nga aron mapaus-os ang presyo sa bugas, sumala sa gisaad ni DA secretary President Ferdinand “Bongbong” Marcos Jr., kinahanglang mas barato ang gasto sa produksyon niini."
Tabangi ko! 
"Napulog pito ka mga konsehal sa Davao City ang nibotar og ""yes"" sa Anti-Bullying Bill ni Konsehal Enzo Villafuerte, duha ang mibotar og ""no,"" samtang ang usa ni-abstain."
"UNSAY NAA? Sa Instagram Story ni 2022 Miss Universe Philippines Celeste Cortesi karong Martes, Abril 11, iyang gipaambit ang iyang litrato sa Siargaoi kauban ang basketball player nga si Kobe Paras ug laing duha ka lalaki."
"TRIGGER WARNING: RAPE SLAY Makaluluoy ang nahitabo sa usa ka 10-anyos nga batang babaye, kinsa napalgang patay ug walay underwear sa punoan sa saging sa Barangay Dalagdag, Calinan District, Davao City. Sa report sa One Mindanao sa GMA Regional TV, nasikop sa kapulisan ang suspek, kinsa giingong nitug-an sa paglugos ug pagpatay sa bata."
"Matud pa ni Sen. Ronald 'Bato' dela Rosa karong Huwebes, Abril 13, nga gisuspenso si Negros Oriental 3rd District Rep. Arnolfo Teves Jr. nga mag-atubang ""virtually"" sa imbestigasyon sa iyang komite sunod semana kalabot sa pagpatay sa mga piniling opisyal, apil na si kanhi Negros Oriental Gov. Roel Degamo. Una nang gikompirmar ni Justice Secretary Boying Remulla nga si Teves maoy usa sa gikonsiderar nga utok sa pagpatay kang Degamo."
"Non-bailable ang kasong pagpatay nga giatubang nila ni kanhi BuCor Chief Gerald Bantag ug kanhi deputy Ricardo Zulueta sa Muntinlupa City Regional Trial Court (RTC) Branch 206, busa sa higayon nga madakpan ug mapriso, dili na temporaryong makagawas ang duha."
Ang Muntinlupa Regional Trial Court Branch 206 nimando usab sa pagdakop kang kanhi Bureau of Corrections (BuCor) deputy for security Ricardo Zulueta sa samang kaso. Walay piyansa nga girekomendar nilang Zulueta ug kanhi BuCor Chief Gerald Bantag tungod kay non-bailable ang kasong pagpatay. Dili makompirmar sa media kon duna bay warrant of arrest sila si Bantag ug Zulueta sa managlahing kaso nga ilang giatubang sa korte sa Las Piñas City kalabot sa pagpatay sa beteranong broadcaster nga si Percy Lapid.
"Malipayon ang fans ni Bea Alonzo sa bonding nila ni Heart Evangelista. Si Bea ug Heart bag-o lang nagkita og balik sa pipila nila ka close showbiz friends nga sila si Diether Ocampo, Jericho Rosales, John Lloyd Cruz, Piolo Pascual, Maja Salvador, ug Kyle Echarri."
"Love kuno ko niya, kalit nalang ka-cold, unsa na climate change?"
"Giingon sa ACT kaniadtong Lunes, Abril 10 nga kini nga sugyot nagsiguro sa duha ka bulan nga bakasyon sa eskuylahan alang sa mga magtutudlo ug mga estudyante nga gihikawan sa igong pahuway ug oras aron makabangon gikan sa makahahadlok nga trabaho sa miaging mga tuig sa pagtungha. Ang ACT midugang nga ang matag school year motapos sa duha ngadto sa tulo ka semana nga mas sayo kay sa naandan nga eskedyul ug ibalik ang Abril ug Mayo nga school holidays human sa lima ka tuig. ingon sa ACT chairperson Vladimer Quetua"
"Evening Prayer | Abril 12, 2023
Lord, salamat kaayo sa tanang grasya nga imong gihatag. Salamat usab sa tibuok adlaw, hinaut nga bantayan mo kami karong gabi-i. Makamata mi nga naay panibag-ong kusog og panibag-ong paglaum. Sa pangalan ni Hesus... Amen."
"Tungod kay hapit na mabutang sa peligro ang Tukomi pranksters, giawhag sa Davao City Public Safety and Security Office (PSSO) ang publiko nga likayan ang mga komedya o mga prank nga makadaot sa ilang kaluwasan, ""So kini unta ba maging responsible ang mga nagahimo ani?(I hope these people will be responsible for their actions),” matod ni PSSO Head Angel Sumagaysay sa pakighinabi sa SunStar Davao niadtong Abril 9, 2023. Matod niya, dili kini ang unang higayon nga gibinuangan sa social media influencer ang usa ka indibidwal nga naglambigit sa peace and order personnel, ug adunay insidente nga nasakitan ang maong prankster human gidepensahan sa prankster ang iyang kaugalingon."
"Ang post sa Facebook nagpakita sa litrato sa babaye uban sa iyang ex-boyfriend, nga grayscaled—bisan dili patay—sama sa uso karon. Sa iyang taas nga post, gidetalye sa babaye nga lima na ka tuig ang iyang relasyon sa iyang ex ug mabdos sa ilang unang anak dihang nahibaw-an ang giingong pagpangilad niini. ingon sa babaye."
"Si Lapulapu City Councilor Annabeth Cuizon, chairperson sa Committee on Social Services, niingon nga ang educational assistance nga gipang-apod-apod gikan sa Department of Social Welfare and Development (DSWD)-Region 7, pinaagi ni Senador Risa Hontiveros. Gawas pa, niingon si Cuizon nga aduna usab educational assistance si Lapulapu City Rep. Cindi Chan nga makabenepisyo ang mga Oponganon."
"Gidudahan nga selos ang hinungdan sa pag-atake sa suspek, nadestino sa Magpet Municipal Police, sa iyang kauban karong Martes sa buntag, Abril 11."
"Sa kuha sa CCTV, makita nga niagi ang saag nga iro luyo sa ginikanan sa bata nga parehong nag-duty sa gasolinahan. Midiretso ang iro sa kwarto sa kilid sa gasolinahan diin natulog ang bata ug gipaak. Gidala sa tambalanan ang bata apan namatay kini."
"Sa report sa kapulisan, ang unom ka managhigala gikan sa piknik paingon na untang mopauli dihang mibundak ang kusog nga uwan ​​hinungdan nga mipasilong sila apan naigo kini sa kusog nga kilat samtang nagkupot sa ilang mga cellphone, mga alas 6:00 sa gabii niadtong Abril 9. Upat ang dead on the spot, samtang ang usa wala na makaabot sa tambalanan ug na-suffocate atol sa biyahe. Ang nag-inusarang survivor nagpaalim sa provincial hospital sa Digos City."
"Nganong mangita paman ko'g mag pakatawa nako, nga mo katawa raman ko'g ako ra isa."
"Ang Amerika ug Pilipinas nagsugod karong Martes, Abril 11, ang kinadak-ang combat exercises tali sa duha ka nasod, nga kabahin sa tinuig nga pagbansay sa dugay nang mga kaalyado sa tratado, ang Balikatan Exercises, nga molungtad hangtod Abril 28, ug moapil sa kapin 17,600 nga mga sundalo sa duha ka nasod . Mao kini ang pinakabag-o nga pagpakita sa kusog sa kalayo sa Amerika sa Asya, diin balik-balik nga gipasidan-an sa Washington ang China sa nagkadaghang agresibo nga mga aksyon niini sa gikaaway nga agianan sa dagat."
SAKTO! Nalipay ang mga netizen sa pamahayag sa Kapamilya actress nga si Belle Mariano bahin sa paglungtad sa mga bashers ug haters nunot sa komento sa social media personality nga si Valentine Rosales nga nagkanayon nga dili gwapa si Belle.
"Si Talisay City Mayor Gerald Anthony 'Samsam' Gullas niingon nga bisan pa sa kamatuoran nga ang Metro Cebu dili direktang maapektuhan sa tropical cyclone, ang kagamhanan sa dakbayan motutok sa mga dapit sa dakbayan nga daling mabahaan, nga niingon nga si 'Amang' mahimong magdala kusog nga ulan sa Sugbo."
"Nagplano mi nga mag-swimming, pero wa mi ka-plano unsaon pagdayon."
"Opisyal nga gianunsyo sa 19-anyos nga British actress ni Millie Bobby Brown sa Instagram ang iyang engagement ngadto kang Jake Bongiovi, 20, pinaagi sa lyrics sa kanta ni Taylor Swift nga 'Lover'. Nailhan si Millie sa iyang karakter sa serye sa Netflix nga 'Stranger Things', samtang si Jake anak sa rocker nga si Bon Jovi."
"LOOK: Sa pagkakaron adunay sunog nga nahitabo sa Bagua 1 (Manday area), Cotabato City. Padayon nga gipalong sa BFP Cotabato ang sunog."
"Trending ang post sa Facebook user nga si Pinky Uriarte nga nagpakita sa video sa usa ka ginang nga gitabangan sa pagpanganak sa bata sa cottage sa usa ka beach resort sa Cabadbaran City, Agusan del Norte. Makita sa video nga wala nagginhawa ang bata sa dihang gipanganak kini sa ginang, apan pagkadugayan daw milagro nga nabuhi ang bata tungod sa paningkamot sa midwife nga pahilakon ang bata. Welcome sa kalibutan, baby!"
"Gisurpresa sa aktres nga si Kiray Celis ang iyang inahan sa iyang adlawng natawhan og P1 Million. Suma pa sa aktres, gisaad niya kini sa inahan sa iyang igsuon, pero sa Hunyo pa kuno niya kini mahatag, pero tungod sa blessing sa magulang, napaaga kini, maong nalipay siya ug nagpasalamat sa Diyos. ."
"Sa advisory sa Municipal Environment and Natural Resources Office (MENRO) sa Balamban, Cebu, sugod Mayo 2, gidili ang paggamit og plastic bags sa tanang negosyo, apil na ang grocery ug variety stores, subay sa Ecological Solid Waste Management Act o RA. 9003. Ang MENRO nag-awhag sa mga kustomer ug mga vendor sa pagsagop sa eco-friendly o reusable nga mga bag ug uban pang alternatibo sa pagtipig sa pipila ka mga gipamalit."
"Evening Prayer | Abril 11, 2023
Lord, salamat kaayo 
sa tanang grasya 
nga imong gihatag. 
Salamat usab sa pagpahulay, 
hinaut nga bantayan mo kami 
karong gabi-i.
Makamata mi nga naay 
panibag-ong kusog 
og panibag-ong paglaum. 
Sa pangalan ni Hesus... 
Amen."
Unsay sign nga Rich Kid imong ka work? 
"Ang Davao City Public Safety and Security Office nagkanayon nga sa kinatibuk-an malinawon ang selebrasyon sa Semana Santa sa siyudad. Suno kay Angel Sumagaysay, may kabilugan nga 20,000 ka security cluster personnel ang gindeploy sugod Abril 6 tubtob Abril 9 para masiguro ang kaluwasan sang mga Dabawenyo. Matod ni Sumagaysay nga ila usab nga gi-secure ug gimonitor ang kinatibuk-ang 34 ka simbahan sa dakbayan lakip na ang Paquibato District ug Marilog District. Dugang pa niya nga giapil usab nila ang mga mosque sa dakbayan tungod kay nagsaulog man ang Muslim community sa ramadan. Gawas sa mga simbahan ug mosque, siya miingon nga sila usab nagbantay sa mga bus terminal, airport, ug mga pantalan."
"Ang biktima giila nga si Alvin Guia, nagtrabaho isip production worker sa Mandaue City. Sa report sa kapulisan, ang iyang kauban sa trabaho miadto kang Guia sa dihang wala kini mosulod niadtong Martes, Abril 11, apan nakurat ang kauban sa trabaho sa pagkakita ni Guia nga nagbuy-od sulod sa iyang balay. Base sa inisyal nga imbestigasyon, gidudahang hubak ang namatyan ni Guia."
"Matud ni Police Lt. Si Colonel Randy Caballes, hepe sa Talisay City Police Station, niila sa mga biktima nga sila si Mark Emman, 6, ug ang iyang maguwang nga si Nathaniel Llamedo, 7, nagpuyo sa maong dapit. Matod ni Caballes nga sa ilang imbestigasyon, nagduwa ang managsuon uban sa ilang duha ka ig-agaw nga lalaki nga nagpangidaron og 11 ug 9 anyos nga nagduwa og tabanog duol sa nahitaboan sa insidente. Giingong nakahukom ang mga bata nga manghimasa sa gihimong septic tank, nagkupot sila og pisi nga naglibot sa septic tank apan kalit lang kining natangtang tungod sa ilang pagkahulog, giingong wala masayod ang duha ka bata nga namatay sa paglangoy."
"Ang post sa netizen nga si Richard Go bag-o lang nag-viral sa Facebook niadtong 2019 nga nag-feature sa mga litrato nga iyang kuha sa Adarna Bird, nga iyang nakuha sa Semirara island sa Antique. Ang golden pheasant kay endemic sa China. Nabantog kini tungod sa hayag nga balhibo niini ug taas nga ikog. Giingon nga kini ang peg sa mythical phoenix. Ang Ibong Adarna gibase sa klasiko nga alamat sa Pilipino bahin sa usa ka hari nga masakiton nga nagpadala sa iyang tulo ka mga anak nga lalaki sa pagpangita sa ""Ibong Adarna"" ingon ang bugtong tambal sa iyang sakit, uban ang saad nga ang bisan kinsa nga makadakop sa langgam ug magdala niini siya makapanunod sa iyang trono og bahandi."
"Sa Veteran's Monument sa junction sa Roxas Avenue-Ponciano Reyes Street sa Davao City, kanunay nga mapahiyumon ang 99-anyos nga si Teofilo Gamutan, ang pinaka tiguwang nga mitambong sa kalihokan sa paghandom sa Araw ng Kagitingan karong Lunes, Abril 10. Sa ambush interview, giasoy ni Gamutan ang mga kalisdanan nga naagoman niya ug sa iyang mga kaubang sundalo sa panahon sa WWII, ug nanghinaut nga ang karon ug umaabot nga mga henerasyon mahinumdom ug mapasalamatan gihapon sa mga pakigbisog nga ilang gipakigbatokan aron mabawi ang soberanya sa Pilipinas gikan sa mga mananakop. Magsaulog si Gamutan sa iyang ika-100 nga adlawng natawhan karong Hulyo."
"Niadtong Abril 4, si Cebu Governor Gwendolyn Garcia niluwat og Executive Order (EO) No. 11 nga molugway og dugang 15 ka adlaw, o hangtod Abril 20, ang temporaryong pagdili sa pagsulod sa Sugbo sa mga buhing baboy ug karne, semilya sa baboy, ug mga produkto sa karne sa baboy gikan sa Negros Island."
"Pipila ka buwan human sa kontrobersyal ug viral nga icing-smearing incident nga naglambigit sa host-vlogger nga si Alex Gonzaga, giangkon niya nga nakahatag kini kaniya og dakong leksyon."
Kanang bakasyon nga taman kalendaryo lang.
"Matud pa ni Capt. Abegael Donasco, deputy police chief sa dakbayan sa Talisay, kinsa nidakop sa tinun-an human nitaho ang usa ka traysikol drayber nga giingong gihulga siya sa tinun-an gamit ang granada. Matod sa mirespondeng kapulisan, usa ka fragmentation grenade ug pinaugang dahon sa marijuana ang giingong nakuha gikan sa estudyante. Matod ni Donasco nga ang tinun-an nag-atubang og kasong illegal possession of explosives ug kalapasan sa Comprehensive Dangerous Drugs Act."
Nganong wala nay motivational quotes sa akong timeline dili na pud ba ninyo kaya?
"BUS NAGBUNGGO ANG JEEPNEY Tulo ka tawo ang naangol human nabangga ang usa ka pampasaherong bus sa usa ka pampasaherong jeep sa Barangay Agape, Loboc, Bohol niadtong Martes sa hapon, Abril 4, 2023.
Ang drayber sa bus anaa sa prisohan."
"Dili man ko anad nga manuyo, anad man ko mang-away."
"Lima ka miyembro sa usa ka pamilya ang namatay sa lungsod sa Pozorrubio, Pangasinan niadtong Lunes, Abril 3, human nasunog ang ilang balay tungod sa usa ka e-bike nga napasagdan nga naka-charge. Niabot sa second alarm ang sunog nga milanat og kapin sa duha ka oras una kini gideklarar nga fire out."
"Sa pagbalik sa programa nga 'Face 2 Face' sa TV5, ang host-singer ba nga si Karla Estrada ang angayan nga mahimong host, o si 'Tyang' Amy Perez ba gyud ang angay sa maong show?"
"Indian national nga giilang si Ranjit Singh, 46-anyos, sa Barangay Perrelos, dakbayan sa Carcar, Cebu tungod sa giingong pagsunog niini mga alas 11 sa buntag. Martes, Abril 4, 2023, usa ka multicab ug balay ni Jose Bacatan Enjambre, 61. Giingong gipangita pa sa Indian national ang iyang uyab nga anak sa biktima apan mibalibad si Enjambre hinungdan nga gisunog sa suspek ang balay ug sakyanan."
"“My home,” caption ni Barbie Forteza sa iyang post, nga gireplyan ni Jak Roberto og “The best!❤️."""
"Isa ka minor de edad nga babaye nga naghimo sa April Fools' prank nangayo og pasaylo sa publiko nga nag-ingon nga siya kay na rape-slay, nga nakapaalarma sa mga awtoridad, kay wala silay nadawat nga taho bahin sa insidente. Ang dalagita anaa na karon sa kustodiya sa Women's and Children's Protection Desk (WCPD) sa Ipil Municipal Police sa Zamboanga Sibugay alang sa counseling, samtang wa pa matino kon pasakaan og kaso sa kapolisan ang iyang mga ginikanan."
Buyag uy unsa mani akong mga nakita mag semana santa na ra ba
"REASON WHY NEVER AKO SUMALI SA MGA HIGH SCHOOL REUNIONS'
DABAWENYA content creator nga si Karel Kat Lopez mipaambit sa iyang sentimento sa Facebook comment gikan sa iyang classmate sa high school. ""[This is the] reason why never ako sumali sa mga High School reunions, di ko alam ba’t ang proud niyo sa mga pambubully nyo. Di sana ma experience ng mga anak nyo yan in the future"" Karel wrote on her recent Facebook post."
Kapag terno iyahang hambag og lunch box.
"Lord, salamat kaayo sa tanang grasya nga imong gihatag nako karon. Salamat usab sa pagpahulay, hinaut nga bantayan mo kami sa amoang pagtulog. Makamata mi nga naay kusog og panibag-ong paglaum. Sa pangalan ni Hesus. Amen"
"Dili lang Holy Week akoang gihuwat, pati pod imohang chat."
Kanang todo-kag birit sa videoke nya naay makig tunga.
"INIT KAAYO SA MACTAN Ang PAGASA-Mactan nitala og heat index nga 36 °C sa dakbayan sa Sugbo alas 12 sa udto Martes, Abril 4, 2023."
Nitaas ang presyo sa sikat nga hikay pag semana santa
"Ang Meta CEO nga si Mark Zuckerberg maoy sentro sa atensyon online human ang iyang AI-generated nga mga litrato nga nagpakita kaniya nga nagsuroysuroy sa usa ka fashion show nga nagsul-ob og mabulukon nga Louis Vuitton outfit nga nahimong viral sa social media. Ang Midjourney image generator nagmugna niining mga eksplosibong litrato ni Zuckerberg, kinsa nailhan nga kanunay magsul-ob lang og gray nga T-shirt ug karsones."
"SAN KA PUNTA? TO THE MOON LITERAL Ang misyon naglakip sa tulo ka mga astronaut sa NASA, lakip ang unang babaye, ug ang unang black nga mibiyahe ngadto sa Buwan. Ang laing astronaut gikan sa Canada, ug mao ang unang Canadian nga mitugpa sa Bulan. Gibansay sa International Space Station (ISS), ang mga astronaut mao sila si Christina Koch, Jeremy Hansen, Victor Glover ug Reid Wiseman. Si Hansen mao ang Canadian astronaut ug kini ang iyang unang paglupad sa kawanangan."
"Sa impormasiyon, naglakaw ang biktima nga si alyas 'Dodong' paingon sa merkado sa Bankerohan dihang kalit lang gibunalan sa suspek nga si alyas 'Romaro' og planggana maong mibawos og bunal ang vendor. Sa pag-abot sa barangay, imbes nga mangayo og pasaylo, ang suspek nagplano sa pagpatay sa biktima hinungdan nga midangop sa kapolisan ang naulahi aron ipa-blotter ang insidente."
"Ang mga operatiba sa Philippine Drug Enforcement Agency (PDEA)-Cebu Provincial Office, ug Cebu City Police Office Station 6, nipahigayon og buy-bust operation niadtong Lunes, Abril 3, sa Sitio Gen. Gines, Barangay Suba, nga nisangpot sa pagronda sa usa ka drug den ug pagkasikop sa upat ka mga tawo, apil na ang giingong nagmintinar sa drug den."
"Still rocking at 75!
Gawas kang Presidente Bongbong Marcos, ang ubang mga VIP mitambong usab sa party ni Finance Secretary Benjamin Diokno, sama nila ni House Speaker Martin Romualdez, Senador Mark Villar, kanhi Executive Secretary Salvador Medialdea, Defense Secretary Delfin Lorenzana, kanhi Communications Secretary Martin Andanar, ug kanhi Presidente Joseph Estrada. Source: https://bit.ly/3Um3Q7D #PilipinasToday
#PBBM"
"Suma pa ni Aljur nga ang iyang ""biggest mistake"" mao ang pagkapakyas sa paggahin og igong panahon o oras  uban ni Kylie Padilla ug sa ilang mga anak sa dihang sila nag-uban."
"Ang pagpatay sa 22 anyos nga tinun-an sa De La Salle University-Dasmariñas sa lalawigan sa Cavite subling nakaduso kang Senador Ramon Revilla Jr. sa pag-insister sa pagpasig-uli sa silot sa kamatayon alang sa heinous nga mga krimen. Nasikop sa kapulisan niadtong weekend ang giingong mamumuno ni Reyna Leanne Daguinsin, usa ka graduating nga tinun-an sa computer science, kinsa gitulis ug balik-balik nga gidunggab sulod sa iyang dormitory room sa Barangay Santa Fe, Dasmariñas. Niadtong Lunes, si Revilla kinsa nitanyag og P300,000 nga reward midayeg sa pagkasikop sa 39-anyos nga suspek nga si Angelito Erlano. ingon niya sa usa ka pahayag. Subling gisubli sa senador ang iyang panawagan nga ibalik ang silot sa kamatayon sa mga linuog nga krimen. nga nagsulong usod sa hatol sa silot nga kamatayon sa plunder og drug trafficking."
"Sa iya ID, ginkilala ang biktima kay Christine Gabayeron sang Barangay San Vicente, Jaro, Iloilo City, apang suno sa mga report, tumandok ini sang Brgy. Bacjawan Sur, Concepcion, Iloilo. Sa report sa kapulisan, duha ka room attendant ang nakabantay sa lalaki nga nigawas sa lawak diin iyang gi-check in ang biktima, mga alas 6:30 sa buntag niadtong Abril 1. Gihulagway ang lalaki nga nagpangidaron og 30 anyos, 5'5"", slim, mubo nga kulot ang buhok, nagsul-ob og itom nga cap ug blue nga jersey. Matod sa tagdumala sa spa center nga gitrabahoan ni Gabayeron nga ang lalaki niadto sa ilang establisemento mga alas 3:00 sa kaadlawon aron mangayo og massage service, hangtod nga nihangyo ang biktima sa manager nga palakton siya kay gusto kuno nung lalaki ang “home service"".  Bisan wala pa matino sa mga imbestigador ang motibo sa pagpatay, giingong nawala ang kuwarta ug cellphone sa biktima."
Mao diayng init kaau ky naay nagpataka og ampo.
"“This (inquiry) is to clarify issues. Wala itong kinalaman sa kaso ng ICC (International Criminal Court),” ani Sen. Francis Tolentino. Si Tolentino niingon karong Domingo, Abril 2, nga ilang giimbitar ang mga opisyal sa ICC nga moatubang sa inquiry nga ipahigayon sa Senate committee on justice and human rights, nga iyang gipangulohan"
"Ang Police Regional Office-Davao Region (PRO-Davao) mitaho nga ang mga kaso sa pagpanglugos sa rehiyon nakapaalarma, human nakatala og 604 ka kaso gikan sa Enero hangtod Disyembre 2022. Hinuon, ang tigpamaba sa PRO-Davao nga si P/Maj. Eudisan Gultiano nga sa kasagaran ang biktima usa ka menor de edad ug mga insidente sa insesto, diin ang mga suspetsado kasagaran ang amahan, igsuon, o ig-agaw ug higala sa mga biktima o ilang suod nga kabanay."
"Sumala sa Philippine National Police (PNP) Directorate for Operation, mokabat sa 38,387 ka mga pulis ang ipakatap alang sa pagpausbaw sa presensya sa kapulisan pinaagi sa mobile ug foot patrols, samtang 39,504 ka mga pulis ang ibutang sa mga lugar nga adunay daghang trapiko, lakip ang mga nag-unang kadalanan, transport hub, komersyal nga mga lugar, ug mga simbahan sa nasud. Bisan og wala pay nakitang seryosong hulga karong panahona, gipahinumdoman ni PNP spokesperson P/Col/ Jean Fajardo ang publiko nga mamauli sa ilang tagsa-tagsa ka probinsiya nga likayan ang pagdala og mga mahalong butang, ipahilayo ang mga bata ug mga tigulang sa mga lugar nga daghang tawo, ug siguroha nga sila luwas ang kahimtang sa ilang mga sakyanan."
"Delikado jud nang reto-reto, dira man ko nadali. #PilipinasToday 
#Bench
#WiHajoon"
"Gibutyag sa aktor nga si JM De Guzman nga nag 'self-destruct' siya human sa iyang ""sakit"" nga panagbuwag sa iyang kanhi uyab. Bisan og wala hinganli ni JM ang maong ex-girlfriend, usa ra ang pangagpas sa netizens: ang aktres nga si Jessy Mendiola, kinsa unang nakarelasyon ni JM sa showbiz. Si Jessy minyo ug adunay anak sa host nga si Luis Manzano."
"Si Presidente Ferdinand ""Bongbong"" Marcos Jr. sa Domingo ngadto sa mga Pilipino nga mahimong ""conveyors of truth"" ug ""better agents of change"" pinaagi sa pag-ila kang Kristo atol sa selebrasyon sa Semana Santa. Sa iyang mensahe, gipahimug-atan ni Marcos ang kamahinungdanon sa pagtultol sa hunahuna ug lihok sa usa ka tawo ngadto sa pagkabanhaw sa Ginoo ug sa kalampusan nga gihatag niini hangtod karon."
"Gipahibawo sa Cebu Cordova Link Expressway Corp (CCLEC) karong Biyernes, Marso 31, nga nahuman na niini ang P60 milyones nga on-grid ug hybrid solar farm nga gipaabot nga makamugna og dili mominus 50,400 kilowatt hours (kWh) nga kuryente matag buwan. Ang pagkompleto sa on-grid ug hybrid solar farm gipaabot nga makadaginot sa gasto sa paggamit sa kuryente sa CCLEX. Ang solar farm magsuplay sa adlaw-adlaw nga panginahanglanon sa kuryente sa expressway alang sa mga suga sa dalan, mga lawak sa pagkontrolar sa trapiko, mga closed-circuit television camera, mga sistema sa impormasyon sa panahon sa dalan, mga karatula sa mensahe sa variable, ug mga toll plaza. ingon ni Allan Alfon, CCLEC president og general manager. Ang solar farm gipaabot nga adunay carbon emission savings nga 237,082 kilograms o katumbas sa 7,076 ka punoan sa kahoy."
"Base sa pinakaulahing report sa HIV/Aids Registry of the Philippines, adunay 1,292 ka bag-ong kaso sa HIV ang gitaho niadtong Pebrero 2023. ""Ang kasagaran nga adlaw-adlaw nga kaso sa Pebrero 2023 anaa sa 47,"" ang Department of Health (DOH) miingon. Ang pakighilawas mao ang kasagarang hinungdan sa impeksyon nga adunay 1,277 ka mga kaso."
Misaad si Presidente Ferdinand Marcos Jr. nga ang iyang administrasyon magpadayon sa pagpangita og mga solusyon aron mapalambo pa ang industriya sa kadagatan sa nasud.
"Naguol si Sen. Robinhood Padilla, chairman sa Senate Committee on Constitutional Amendments and Revision of Codes, nga sa 24 ka mga senador, upat ra sila si Senador Ronald Dela Rosa, Francis Tolentino, ug Bong Go ang misuporta sa Cha-cha. Labing menos siyam ka boto ang gikinahanglan alang sa sugyot nga mapasar ang plenaryo alang sa deliberasyon ug debate. Bisan pa niini, giingong nangapud-apod gihapon ang buhatan ni Padilla og mga kopya sa committee report ngadto sa tanang mga senador sa panghinaot nga ilang basahon."
Kining diskwento sa presyo sa liquefied petroleum gas (LPG) katumbas sa P100.98 ngadto sa P101.20 sa halin sa 11-kg. tangke sa LPG sa panimalay. Mius-os sab og P5 ang presyo sa AutoLPG matag litro sa Cleanfuel; Ang Petron mius-os og P5.14 matag litro; samtang ang Phoenix nagkantidad og P5.15 matag litro.
"Ako diay si kuan dili ko sugtan mag uyab pero paminyo'on ko'g americano. #PilipinasToday
#Bench
#KathrynBernardo"
"Naay nilabay nga wakwak gabie ba, akong gisinggitan 'sana all palaagon og gabie"
Unsa ang imong panaad matag Semana Santa?
Lisod man gani touhan ang 'on the way' kana pa kahang 'i will stay'.
Wa koy labot sa April Fools' Day. Adlaw-adlaw man pud ko giilad.
Malipayong gipaambit sa Fil-Am Hollywood actress nga si Vanessa Hudgens ang iyang kasinatian samtang nagsuroysuroy sa Pilipinas. Namatikdan niya nga ang mga Pilipino kanunay nga mahigalaon ug malipayon nga ingon sa wala’y lain.
"SANA ALL!
Para adunay igong panahon ang mga kawani sa gobyerno sa pagbiyahe sa lainlaing rehiyon sa nasud tungod kay una nang gideklarar sa gobyerno nga regular holiday ang Abril 6 ug 7."
"Trending karon sa Twitter ang appointment sa Fil-Am Hollywood actress nga si Vanessa Hudgens isip Global Tourism Ambassador of the Philippines, kay matud pa sa netizens, mas deserving ang social media influencer nga si Bretman Rock o ang Korean pop star nga kanhi artista dinhi. Philippines Sandara Park mao kini nga titulo."
"Andam na ang Mactan-Cebu International Airport sa pagdagsa sa mga pasahero nga mobiyahe alang sa Semana Santa, nga magsugod ugma, Dominggo, Abril 2, matod ni Mactan-Cebu International Airport Authority General Manager ug CEO Julius Neri Jr. karong Sabado, Abril 1."
"Ang tigpamaba sa Partido ng Manggagawa (PM)-Cebu nga si Dennis Derige niingon sa SunStar Cebu karong Biyernes, Marso 31, nga human sa Semana Santa moduso sila og motion for reconsideration nunot sa pagsalikway sa Regional Tripartite Wages and Productivity Board (RTWPB 7) sa hangyo sa ilang P100 across-the-board nga usbaw sa suholan tungod sa teknikalidad."
"Layo sa naandan nga hitsura sa batang lalaki ug babaye sa eskuylahan sa iyang mga POV vids sa TikTok, ang content creator nga si Esnyr Ranollo miabli ug nagpakita sa glamorous nga bahin sa bag-o lang natapos nga Star Magical Prom 2023, nagsul-ob sa iyang suit ug kurbata nga adunay twist."
"Murag na april fools man ko ani ba, hali man ning John Wick akong nakitan."
Unsay prank na gihimo sa imo nga dili nimo malimtan?
Unsa ang imong panaad sa 'Semana Santa?
Ingna imong friend nga kusog sa unli rice: 'Testingan nato bi kung gasipa na ning bata.'
"Mahilom ug yano ang paghandum ni Presidente Bongbong Marcos sa Semana Santa, matod niya sa dihang nahinabi sa pagbukas sa tindahan sa Kadiwa sa Presidente sa Limay, Bataan karong Biyernes, Marso 31. Matod ni Marcos, nangandam na ang gobyerno alang sa umaabot nga Semana Santa nga matud pa gamay ra ang kausaban tungod sa padayong pag-init sa panahon. ingon ni Marcos, gisuguro niya nga andam ang iyang Gabinete sa selebral sa nasud karong Kuwaresma."
"Sa pinakaulahing Facebook post ni Senador Sonny Angara karong Biyernes, Marso 31, iyang giingon nga ang mga Pilipino kinahanglang magplano sa ilang long weekend agig paghandum sa Semana Santa ug Piyesta Opisyal, lakip ang hashtags nga #VisitAurora ug #Baler to
gi-endorso ang probinsya sa Aurora alang sa matahum nga mga baybayon."
"PALIHOG BAYAD NA' LOOK: Listahan sang utang nga naga lab-ot linibo sa isa ka tyangge nga nahamtang sa Talisay, Negros Occidental. ""Palihog bayad na, indi na maghulat nga mag action ang association,"" pahayag sang tag-iya sang tyangge."
"Sa interbyu sa TV host nga si Kim Atienza sa 'Fast Talk with Boy Abunda,' masaligon nga niingon si Kim nga segurado siyang moadto sa langit human siya mamatay. Sa dihang gipangutana ni Boy kon sa unsang paagi siya nakaseguro, si Kim mitubag:  ""Because I've accepted the Lord Jesus Christ."" Matud pa ni Kim nga moadto siya sa langit dili tungod sa iyang maayong binuhatan kondili tungod sa iyang pagsalig sa Ginoo."
"Usa ka pampasaherong bus sa Rural Transit Mindanao ang nabangga sa usa ka cargo truck nga gikargahan og isda mga alas 3:00 sa kaadlawon niadtong Huwebes, Marso 30, sa lungsod sa Gitagum, Misamis Oriental. Lima ang patay, samtang 13 ang naangol, matod ni P/Major Dennis Cerrilla, hepe sa Gitagum Police."
"Si Donald Trump ang unang kanhi presidente sa Estados Unidos nga gipasakaan og kasong kriminal human ang grand jury sa New York mimando karong Huwebes, Marso 30, nga pasakaan og kaso ang 76-anyos nga Republikano tungod sa giingong pagbayad og $130,000 (P7 milyon) sa usa ka hamtong nga artista sa pelikula nga si Stormy Daniels pipila ka semana sa wala pa ang eleksyon aron dili kini mogawas aron ibutyag ang giingong relasyon nila usa ka dekada na ang milabay. Gitawag ni Trump nga ang pakaso sa iayahon."
"Matud pa ni Lt. Col. Ardioleto Cabagnot, hepe sa Carcar City Police, sa pakighinabi sa SunStar Cebu, nagkanayon nga unom ka buok chewing gum nga mobalor og P84 ang giingong gikaon sa teenager utility worker nga taga Barangay Valencia. Matod ni Cabagnot nga ang suspek gibuhian niadtong Marso 27 human nakighinabi sa grocery management."
"Miabot na sa P1,100,000 ang reward sa bisan kinsa nga makatabang pagsulbad sa pagpatay kang Reyna Leanne Daguinsin, ang 22-anyos nga estudyante sa De La Salle University (DLSU)-Dasmariñas, kinsa gipugos sa pagsulod sa iyang dorm, gitulis, ug gidunggab ang 14. mga higayon sa lalaki nga suspek kaniadtong Marso 28."
"Ang singer-songwriter nga si Moira Dela Torre nag-tweet sa iyang Twitter niadtong Marso 29. Gikatakdang ipagawas ni Moira ang iyang bag-ong album nga 'EME' karong Biyernes, Marso 29."
Kini ang isog nga pamahayag ni Sen. Robinhood Padilla kon dakpon sa International Criminal Court (ICC) ang iyang kaubang Senador Ronald Bato.
"Makita sa CCTV footage ang lalaki nga suspek nga misaka sa rooftop sa usa ka establisemento aron makaabot sa dormitoryo sa biktima nga si Queen Leanne Daguinsin mga ala 1:00 sa kaadlawon niadtong Marso 28. Sa laing footage, nigawas sa dormitoryo ang suspek nga nagbitbit og pipila ka mga butang. Ang suspek nagsul-ob og blue nga T-shirt, itom nga short, itom nga kalo, ug puti nga tsinelas Sa Facebook post, ang Cavite Police Provincial Office nanawagan sa publiko nga mokontak sa pinakaduol nga police station kung aduna silay impormasyon bahin sa kaso. Sa samang higayon, ang kagamhanang probinsiyal ni Cavite Gov. nitanyag og tag P300,000 si Jonvic Remulla ug P300,000 sa buhatan ni Sen. Bong Revilla alang sa dinaliang pagkasikop sa suspek. Si Daguinsin, 24, graduating computer science student sa De La Salle University (DLSU)–Dasmariñas, napalgang patay niadtong Marso 28 sulod sa iyang dormitory room nga dunay 14 ka samaD dinunggaban sa nagkadaiyang parte sa lawas sadirang Marso 28."
"Matud pa ni Sen. Ronald 'Bato' Dela Rosa niingon nga si Presidente Bongbong Marcos misaad kaniya nga magpabilin siyang luwas batok sa International Criminal Court (ICC), nga karon nag-imbestigar sa drug war. Gihangyo usab ni Dela Rosa ang iyang kauban nga si Sen. Francis Tolentino nga mahimong iyang abogado kalabot sa drug war nga gisusi na sa ICC. matod ni Dela Rosa."
Sorry mao ra ni amoang kasilyas.
Gi-flexible sa aktres nga si AJ Raval ang iyang hulagway samtang gipakita nga natangtang na ang iyang breast implants.
"Si House Speaker Martin Romuladez maoy temporaryong mohulip kang Negros Oriental 3rd District Rep. Arnolfo Teves Jr., kinsa gihatagan og 60 ka adlaw nga suspensiyon kalabot sa alegasyon nga nalambigit siya sa pagpatay kang Negros Oriental Gov. Roel Degamo karong Marso 4."
"Daghan sa mga naluwas ug naluwas ang niambak sa dagat human nataranta samtang nagdilaab ang barko ug sa dagat naluwas sila sa mga personahe sa Philippine Coast Guard (PCG), Philippine Navy, laing lantsa, ug mga mananagat, sumala ni Basilan Si Gov. Jim Hataman-Salliman."
"Si Pope Francis gidala sa Gemelli hospital sa Roma human nagreklamo sa kalisud sa pagginhawa sa miaging mga adlaw. Base sa test, kompirmado nga adunay respiratory infection ang 86-anyos nga Santo Papa, apan negatibo kini sa COVID-19. saad sa official statement sa Vatican."
"ALAGANG ANGARA Nag-tweet nitong Miyerkules, Marso 29, si Pamilya, Pasyente at Persons with Disabilities (P3WD) Party-list Rep. Rowena Guanzon para magpaabot ng pasasalamat kay Senator Sonny Angara na tumulong daw sa mga gastusin sa ospital ng isang batang taga-Negros Occidental na may Down Syndrome."
"Si Reyna Leanne Daguinsin, 24, lumad nga taga Pila, Laguna, graduating computer science student sa De La Salle University (DLSU)-Dasmariñas sa Cavite, patay na dihang nadiskubrehan sa caretaker sa dormitoryo alas 4:40 sa hapon niadtong Martes, Marso 28. Base sa imbestigasyon, misulod sa kwarto sa biktima ang lalaki nga suspek dihang niagi kini sa bentana, ug nadiskubrehan nga nawala ang pipila ka gamit sa estudyante."
"Gipaambit sa Filipina-American actress nga si Vanessa Hudgens ang pipila ka mga hulagway sa iyang biyahe sa El Nido, Palawan. Ang Hollywood Superstar naa sa nasud alang sa usa ka dokumentaryo sa pagbiyahe nga nagsusi sa iyang gigikanan nga Filipino."
"Gibasol ni Senador Ramon 'Bong' Revilla Jr Siya adunay mga bato sa iyang apdo tungod sa pagkaon sa mga chicharong bulaklak, nga gitangtang sa mga doktor kaniadtong Marso 28."
"Sa dili pa modagsa ang mga magpapanaw atol sa Semana Santa, ang Police Regional Office (PRO)-Central Visayas mopakatap og mga pulis aron masiguro ang kaluwasan sa publiko sa mga lugar nga gipaabot nga ilang bisitahan, sama sa mga simbahan, shopping mall, resort, restawran, ug mga terminal sa transportasyon sa Abril 2-8. matod ni Police Lt. Col. Carlos Lacuesta Jr. ng  Regional Community Affairs and Development Division of PRO-7"
"Ang pamilya ni Darlene Uy nitanyag og P50,000.00 nga reward money kang bisan kinsa nga makatudlo sa iyang nahimutangan, ug gipasaka kini ngadto sa P250,000.00 dihang wala pay balita ang kabanay sa dalaga. Kaniadtong Martes, Marso 28, napalgan si Uy daplin sa sapa, luyo sa ilang balay, ug gidala dayon sa Catbalogan Doctors Hospital alang sa gikinahanglang eksaminasyon."
"Taas kuno'g standards, pero nihilak sa ka-talking stage."
"Morag curious sila si Miss Globe 2003 ug Miss Earth 2015 Priscilla Meirelles ug bana sa aktor nga si John Estrada tungod kay lakip sila sa mga curious ug curious nga followers ni Prescilla sa iyang Instagram. Nagpasalamat ang beauty queen sa mga tubag nga iyang nakuha ug pipila sa mga tubag nga iyang nakuha mao ang: hitad, anaconda, linta, haliparot ug Makati."
"Gipahalipayan ni Presidente Ferdinand Marcos, Jr karong Martes ang iyang gisundan, si kanhi Presidente Rodrigo Duterte, sa iyang ika-78 nga adlawng natawhan. Sa usa ka video message, si Marcos niingon nga nakasabot na siya sa kalisod sa pagka chief executive sa nasud."
Matud pa ni Alden Richards nga dili kini ang una niyang kasinatian sa scuba diving apan kini ang unang higayon nga nanguha siya og basura ilawom sa dagat.
"Matud pa ni Capt. Ar-jay Dangarang, hepe sa Isabela Municipal Police, nga wala pa nila matino ang pagkatawo sa mga biktima, kinsa gipusil sa Sitio Galo sa Barangay 5, mga alas 11:00 sa buntag niadtong Martes, Marso 28. Layo sa silingang mga balay ang crime scene, busa limitado ang impormasyon sa kapolisan bahin sa insidente."
"matod ni DepEd spokesperson Michael Poa. dugang pa nya. Karong Martes, Marso 28, si Senador Sherwin Gatchalian, chairman sa Senate Committee on Basic Education, niingon nga panahon na nga mobalik sa nasud ang summer vacation sa mga tinun-an sa Abril-Mayo inay sa Hulyo-Agosto tungod sa insidente sa Cabuyao City. , Laguna diin kapin sa usa ka gatos ka mga tinun-an ang nalandig sa tambalanan human nangasakit atol sa fire drill sa tunghaan."
"Ang uga ug init nga panahon mahimong hinungdan sa pagkunhod sa suplay sa tubig sa Cebu, matod sa meteorologist sa estado nga nitagna usab nga dako ang posibilidad sa El Niño phenomenon. matod ni  ngr. Alfredo F. Quiblat Jr., chief of the Philippine Atmospheric Geophysical and Astronomical Services Administration (Pagasa) Visayas Regional Services Division. ""Daan na ra ba ta nagkulang sa tubig (Nagkulang na tayo sa tubig)"" dugang pa niya. Gitambagan ni Quiblat ang publiko sa Openline Forum kaniadtong Martes, Marso 28, 2023, nga gamiton ang tubig sa labing epektibo nga mahimo alang sa personal ug panimalay nga konsumo, lakip ang pag-inom, pag-andam sa pagkaon, pagkaligo, paglaba sa mga sinina ug pinggan, pag-flush sa mga toilet bowl, pagbisbis sa mga tanum ug pagmintinar sa mga pool. Ang pinakataas nga heat index, sa pagkakaron, natala sa 39°C niadtong Sabado, Marso 25, sumala sa state weather bureau sa Mactan, Cebu."
"Tungod sa grabeng hulga sa iyang kinabuhi, ingon man sa iyang pamilya, kini gikompirmar karong Martes, Marso 28, ni Atty. Ferdinand Topacio nga wala gihapon makabalik sa nasud si Negros Oriental 3rd District Rep. Arnolfo Teves nga atubangon ang pasangil batok kaniya kalabot sa pagpatay kang Negros Oriental Governor Roel Degamo. Si Teves maoy usa sa gidudahang utok sa pagpatay kang Degamo karong Marso, diin walo pa ang napatay."
"Sa ka video sa aktuwal nga pagluwas sa siyam ka Congolese nga mga minero nga natanggong gikan sa usa ka nahugno nga minahan sa bulawan nahimong viral. Makita sila nga tagsa-tagsa nga migawas gikan sa titip nga pag-abli sa minahan, samtang ang yuta nga nagtabon sa tunnel nga ilang gigawasan nagpadayon sa pagkahugno. Samtang, ang mga nagtan-aw sa rescue operation mosinggit sa kalipay matag higayon nga adunay maluwas nga minero."
Gipaambit sa aktres nga si Vanessa Hudgens ang mga eksena gikan sa iyang paglakaw sa kaadlawon sa Palawan.
"Si David LIcauco hapit na moundang sa showbiz aron motutok sa iyang mga negosyo sa wala pa siya gianggaan og Sa vlog sa beteranong showbiz insider nga si Ogie Diaz, gibutyag ni David:
Nganong gidawat man niya ang papel ni Fidel? pag-angkon ni David, ug midugang nga gibubo niya ang iyang tinigom sa negosyo."
Wala bay 'Gibiyaan' dira para maka-relate ra pud ko.
"PARI PAJUD, MOHIMO OG INAGANI (sad)
Subay sa warrant of arrest nga giluwatan ni Sagay Regional Trial Court Judge Reginald Fuentebella, usa ka 62 anyos nga paring Katoliko, lumad nga taga Barangay Balatocan sa Looc, Romblon, nasikop sa dakbayan sa Bacolod tungod sa kasong pagpanglugos. Ang suspek gitanggong na sa Sagay City Police Station ug walay girekomendar nga piyansa alang kaniya."
"Wa nay sunod nga himuon ang gobyerno human gibasura sa International Criminal Court (ICC) ang hangyo niini nga suspensuhon ang imbestigasyon sa ICC sa drug war sa nasod, matod ni Presidente Bongbong Marcos. ingon ni Marcos. Gisubli ni Marcos nga ang gobyerno sa Pilipinas dili mokooperar sa ICC."
Ang heat index sa Manila anaa sa 33 degrees Celsius sumala sa website sa Weather Atlas.
"Tungod sa grabeng hulga sa iyang kinabuhi, ingon man sa iyang pamilya, kini gikompirmar karong Martes, Marso 28, ni Atty. Ferdinand Topacio nga wala gihapon makabalik sa nasud si Negros Oriental 3rd District Rep. Arnolfo Teves nga atubangon ang pasangil batok kaniya kalabot sa pagpatay kang Negros Oriental Governor Roel Degamo. Si Teves maoy usa sa gidudahang utok sa pagpatay kang Degamo karong Marso, diin walo ang napatay."
"MULI, HAPPY BIRTHDAY TATAY DIGONG!' Gitimbaya ni Sen. Si Pang si Bong Go kaniadto. Rodrigo Duterte sa iyang ika-78 nga adlawng natawhan karong adlawa, Marso 28."
Gipaambit ni Issa Pressman ang nindot nga mga litrato niya kauban sa rumored boyfriend nga si James Reid sa Instagram. caption ni Issa.
"AMPING PIRMI' Sa tweet karong Martes, Marso 28, si Senador Sonny Angara mipaambit og mga tips gikan sa Department of Health (DOH) kon unsay angayang buhaton kung adunay posibleng heat stroke o pagkalipong niining hilabihan ka init nga panahon."
Gisulayan sa Offshore Combat Force sa Philippine Fleet ang ilang bag-ong nakuha nga Bullfighter Chaff Decoy sakay sa BRP Jose Rizal (FF150) ug BRP Antonio Luna (FF151) duol sa kadagatan sa Zambales.
"Sa usa ka nationwide poll nga gihimo niadtong Disyembre 10-14, 2022 sa 1,200 ka adult nga respondents, 91% kanila miuyon sa Executive Order No. 7 ni Presidente Bongbong Marcos nga nagtugot sa boluntaryong paggamit sa mga maskara sulod ug gawas sa balay."
"Si Presidente Bongbong Marcos mipahibalo nga ang Pilipinas ""[mo]wala"" sa bisan unsang pakiglambigit sa ICC human kini misalikway ang apela sa Pilipinas nga suspensuhon ang imbestigasyon batok sa drug war. mipahayag ni Marcos nga wala sakop sa gahom sa ICC sa Pilipinas."
"Pito ka mga tawo, lakip ang tulo ka mga bata, gipusil ug gipatay ni Audrey Hale, 28, samtang siya misulod sa The Covenant School sa Nashville. Dihang miresponde ang mga polis, gipusil sila ni Hale, hangtod nga napusilan usab siya ug namatay. Ang mga biktima giila nga sila si Evelyn Dieckhaus, Hallie Scruggs, ug William Kinney, mga estudyante nga nuybe anyos pa; ug Cynthia Peak, 61; Katherine Koonce, 60; ug Mike Hill, 61 anyos."
"Human gibasura sa International Criminal Court (ICC) ang hangyo sa gobyerno sa Pilipinas nga suspensuhon ang imbestigasyon sa duguong kampanya batok sa ilegal nga drugas sa administrasyon ni kanhi Presidente Rodrigo Duterte, si Justice Secretary Crispin Remulla igo na lang nisulti sa ICC og ""good luck"" ug miinsister nga wala kini awtoridad. sa pagpahigayon og imbestigasyon diin kini walay hurisdiksyon."
Ibinahagi ni dating Senator Kiko Pangilinan ang isang touching encounter niya sa isang tagasuporta na umiyak dahil sa pagkabigo ng Leni-Kiko tandem noong 2022 national elections.
"Ang kagamhanan sa lalawigan sa Sugbo nihulga niadtong Lunes, Marso 27, nga mopasaka og kasong administratiba ug kriminal batok sa Bureau of Animal Industry (BAI) tungod sa 'over declaration of ASF outbreak' sa Sugbo. matod sa hepe sa Provincial Legal Office nga si Atty. Donato Villa Jr."
"Sa mismong adlaw sa iyang natawhan karong Marso 28, gibasura sa ICC ang apela sa gobyerno sa Pilipinas nga suspensuhon mao ni ang imbestigasyon batok sa drug war ni kanhi Presidente Rodrigo Duterte."
"Dayun gi-patyan pa gud kag electric fan bisag natulog, murag dili pamilya."
"Sa mismong adlaw sa iyang adlawng natawhan karong Marso 28, gibasura sa ICC ang apela sa gobyerno sa Pilipinas nga suspensuhon mao ni ang imbestigasyon batok sa drug war ni kanhi Presidente Rodrigo Duterte."
"Dako ang papel ni kanhi Presidente Rodrigo Duterte sa katumanan sa House of Hope tungod kay nidonar siya og house and lot para sa foundation. Ang pag-ayo ug pagkakabig sa balay ngadto sa ""cancer haven"" nahimong posible pinaagi sa kooperasyon ug donasyon sa mga higala ug supporters ni Duterte. Nitambong usab sa maong kalihukan si Senador Christopher ""Bong"" Go, kanhi presidential assistant ni Duterte."
"DISGRASYA SA BACAY, MINGLANILLA CEBU
Mga softdrinks nausik kay natagak sa dalan gikan sa delivery truck sa Bacay, Tulay Minglanilla"
"Ang mga suspek mao ang duha ka biyahero nga niagi sa AFP-PNP Border Control Point sa Lasang, Bunawan, Davao City sayo ning Domingo, Marso 26."
"hambal ni Provincial Administrator Rayfrando Diaz II,  para ini sa mga magkadto nga turista sa probinsiya atoll sa Semana Santa ug Panaad Festival. Dugang pa niya nga isa lang ka pasyente ang na-confine sa Cadiz District Hospital, ang nabilin nga COVID-19 facility sa probinsiya."
"KADAKO!
Sa imbestigasyon sa Bureau of Fire Protection (BFP) Kapalong nasayran nga “electrical ignition cause by loose connection” ang hinungdan sa sunog."
Gipaambit sa Kapuso actress nga si Kyline Alcantara sa iyang Instagram Story ang litrato nila uban sa 'Annaliza' co-stars nga sila si Denise Laurel ug Andrea Brillantes sa dihang nagkita sila sa BLACKPINK 'Born Pink' concert sa Philippine Arena sa Bulacan niadtong Marso 26. saad ni Kyline sa kanyang Instagram story.
"Gitandi ni House tourism committee vice chairman Rep. Marvin Rillo ang oil spill sa Oriental Mindoro sa pagkalunod sa laing oil tanker sa Guimaras niadtong 2006. ani Rillo. Ug sukad sa pagkalunod sa MT Solar 17 ka tuig na ang milabay, si Rillo miingon nga ang inflation-adjusted claims alang sa kadaot nga gipahinabo sa MT Princess Empress oil spill posibling molapas sa ₱1.1 bilyon. matud ni Rillo Sukad sa pagkalunod sa dagat sa Naujan kaniadtong Pebrero 28, labing menos 149,000 ka mga tawo ang naapektuhan, lakip ang kapin sa 13,000 nga mga mangingisda."
"Sa Instagram post niadtong weekend, nag-pre-birthday celebration ang South Korean star atol sa ilang BORN PINK concert sa Philippine Arena."
"Naghimo og survey ang Victoria Milan, usa ka dating website para sa mga naay nang karelasyon o asawa, og nahibalan ang siyam ka industriya nga ang mga empleyado kay nag-una sa mga nigamit sa ilang serbisyo. Uban sa cheaters’ list ang mga empleyado sa (1) financial (bankers, brokers, analysts), (2) aviation (pilots, flight attendants), (3) healthcare (doctors, nurses), (4) Business (CEOs, managers, secretaries), (5) sports (athletes, instructors), (6) arts (musicians, models, actors, photographers), (7) nightlife industry (DJs, dancers, waiters), (8) communication (journalists, public relations, communicators), og (9) legal (lawyers, secretaries, prosecutors, judges) sectors."
"Sa press conference, si Justice Secretary Boying Remulla niingon nga duha ngadto sa tulo ka tawo ang ilang gikonsiderar nga utok sa pagpatay kang Negros Oriental Gov. Roel Degamo. Matod ni Remulla, nag-uswag ang imbestigasyon, ug ""kana ang direksyon nga among gipadulngan."""
Nitubag ang vlogger/entrepreneur nga si Viy Cortez sa usa ka-komento sa usa ka netizen nga naingon nga dili pa raw kalakaw ang walong bulan nga si Baby Kidlat kay giaanad daw ni Viy og kugos.
"Malipayong gi-share sa Kapuso singer nga si Golden Cañedo sa iyang Facebook ang video nga ni attend siya sa concert sa sikat nga K-pop girl group na BLACKPINK sa Philippine Arena sa Bulacan sa miaging Sabado, Marso 25."
"Nipatigbabaw ang kasuko sa social media personality ug partner ni Whamos Cruz nga si Antonette Gail Del Rosario sa gi-edit nga litrato sa ilang anak nga si Baby Meteor kansang ulo gibutang sa lawas sa unggoy.
Wala makapugong si Antonette ug gikulata ang basher: “Wala kang karapatang babuyin yung picture ng bata. Walang kinalaman yung bata para ganyanin mo at higit sa lahat, WALA KANG KARAPATAN DAHIL HINDI MO ANAK YAN!! GRABE NAKAKANGINIG KA NG DUGO..."" Sa usa ka post, gihulga ni Antonette nga ""mapapahimas-rehas""bisan kinsa nga nag-insulto sa iyang anak. ani Antonette."
"Suno sa pila ka saksi sang aksidente, gintinguhaan sang teenager nga kuhaon ang tumbler nga ginhaboy sang isa sa mga triathletes para malikawan nga madisgrasya sa duwa, apang sang kuhaon na sang pamatan-on ang tumbler, nabunggoan niya ang isa ka madasig nga triathlete nga wala pa nganli. Ang mga personahe sa Bureau of Fire Protection (BFP)-Panabo City daling midala sa biktima sa tambalanan, samtang ang triathlete mibarog ug mitapos sa lumba. Apan matud sa inahan sa biktima nga na-comatose ang iyang anak human sa operasyon tungod sa aksidente."
"Guys, tip naman: Unsaon pagsingil sa utang sa imong ex?"
"KANANG LIMA DAYON KA SONG IMONG GIBUTANG SA VIDEOKE, BISAG DILI IKAW ANG NI-ARKILA"
Unsay sign nga dato ang pamilya sa pikas cottage?
"Kini gi-base sa gipaabot nga pagtungha sa crescent moon karong tuiga. Sa panahon sa Ramadan, ang mga Muslim naglikay sa pagkaon, pag-inom, pagpanigarilyo, ug pakighilawas gikan sa pagsubang sa adlaw hangtod sa pagsalop sa adlaw."
"DAOG NA SAB
Ang Super Lotto 6/49 jackpot prize nadaogan na karong Martes, Marso 21, uban sa winning number combination nga 12-29-35-34-13-08"
"Mokabat sa 25 ka gidudahang mga manggugubat ang nasikop sa kapulisan sa giingong illegal nga away sa Upper Tabik, Barangay Tabok, Mandaue City, Cebu niadtong Marso 19."
"Gihimakak ni Senador Robin Padilla nga interesado siya nga mahimong Bise Presidente sa nasod, apan posibleng modagan siya sa ikaduhang termino sa Senado kon mausab ang politikanhong istruktura sa gobyerno."
"Sa video ni Negros Oriental 3rd District Rep. Arnolfo Teves Jr. post sa iyang Facebook, iyang gibutyag nga posibleng may kalambigitan sa e-cock ang pressure kaniya. Matod niya ganahan siya sa e-cocktails nga ""masolo"", nga nahibaw-an niyang supak si Presidente Bongbong Marcos. Matod niya nga nisulti siya kay nitug-an siya nga duna siyay ""order"" gikan sa Palasyo aron iduso siya sa pagpatay kang kanhi Negros Oriental Gov. Roel Degamo, apan nagtuo siya nga dili kana mahimo ni Marcos."
"Ang mga barangay nga gibantayan sa dakbayan sa Sugbo mao ang Inayawan, Bulacao, Cogon Pardo, Toong, Buhisan, Tisa, Sudlon 2, Cambinocot, Busay, Budlaan ug San Jose. Si City Agriculturist Joey Baclayon niingon nga base sa ilang gihimong mga eksaminasyon, walay bakas sa maong virus sa mga nahisgutang lugar."
"Gitangtang ni Cebu Gov Gwendolyn Garcia ang tanan nga nagkontrolar sa paglihok sa mga kahayupan ug karne sa baboy sa probinsiya, nunot sa pagka-detect sa African swine fever (ASF) sa unom ka dapit sa probinsiya karong buwana."
"Si Jail Senior Inspector Ellen Rose Saragena, hepe sa Bureau of Jail Management and Penology (BJMP)-Community Relations Section, niingon sa Kafehan sa Dawaw niadtong Marso 20, nga ang mga persons deprived of liberty (PDLs) nga baldado, masakiton, ug senior citizens. nagpabilin sa Davao City Jail Annex, apan karon naapil na usab ang mga miyembro sa LGBT community. Pagklaro ni Saragena, dili kini diskriminasyon tungod kay ila kining gihimo aron malikayan ang pag-abuso ug impeksyon gumikan sa paghuot sa sulod sa city jail."
"Ubos sa National Pabahay Para sa Pilipino Housing program sa administrasyong Marcos, 10 ka mga high-rise building, nga adunay kinatibuk-ang 8,000 ka units, ang tukoron sa South Road Properties (SRP) alang sa mga pamilyang apektado sa three-meter easement rule. pagpatay, ingon man kadtong gisunog sa siyudad."
"Matod ni Sen. Sonny Anagara, dili dayon masulbad ang problema sa pampublikong transportasyon, tungod kay kinahanglan pa kini nga moagi sa makuti nga pagtuon ug dili masulbad sa pipila lang ka adlaw. Mao nga iyang gisang-at ang Senate Bill No. 1005, o ang Sustainable Transportation Act. Kahinumduman nga bag-ohay lang gilusad sa mga drayber sa jeepney ug UV Express ang dakong pagpahunong batok sa gitakdang jeepney phaseout, may kalabotan sa PUV Modernization program sa gobyerno."
"Ang paksyon sa PDP-Laban, nga gipangulohan ni kanhi Presidente Rodrigo Duterte, miuyon sa pag-isyu sa usa ka resolusyon sa partido aron ipahayag ang hingpit nga suporta alang sa pagbag-o sa Charter, giingon ni PDP-Laban Secretary General Melvin Matibag kaniadtong Martes, Marso 21."
"Karong Lunes, Marso 20, gihatagan sa House Committee on Ethics and Privileges si Negros Oriental Rep. Arnolfo Teves Jr. sa 24 oras aron personal nga moatubang sa panel aron ipasabot ang iyang pagkawala nga walay opisyal nga pagtugot gikan sa Balay sa mga Representante. matod ni COOP-NATCO Party-list Rep. Felimon Espares sa mga tigbalita. dugang pa niya."
Road to 3rd floor  Ambot oy!! Di nko ma gets uban artist ngano pugson ug di kaya! Ngano pugson ug dili sure..
"Sukad sa 2017, si kanhi Senador Leila de Lima napriso tungod sa mga kaso sa droga, bisan kung daghang mga yawe nga saksi batok kaniya ang nagbakwi sa ilang testimonya. matud pa ni Justice Secretary Boying Remulla sa mga tigbalita."
"""Bisan unsa pa ang mahitabo, ayaw jud pagmata."""
kakapoyin pero hindi uundang at susurrender
"chamba nalang gyud maka kita ta og partner, 
nga dili maibog sa lain"
Grabeng hinilotay uy.  Ma-bun-og man pod ang bukog ani
Lisud kaayo e pretend na Okey ka labi nag di mao ang ticket imong nadala.
"Dugay na nakong gipraktis ang duck, cover ug hold, maghidga raman diay ko basta maglinog"
"TOXIC FILIPINO CULTURE!'
Nag-post og hugot ang TV host og karon Binibining Pilipinas candidate nga si Harlene Nicole Budol o mas ila sa pangalan nga ""Hipon Girl"" sa iyang Instagram account kaniadtong Mayo 18. Ingon sad siya sa iyang post nga"
"Basta putot, gwapa"
"Kanang stress na kaayo ka sa kinabuhi. 
pero gwapa lang japon ka. #HugotBisaya"
Kanang giihaw naka pero attitude gyapon ka.
"BITAW, BITAW  Famous Cebuana moto vlogger Jet Lee has a piece of funny yet witty advice to her followers.  she wrote.  Sakto nuh? Bisaya ra gyod ang makasabot!  : Jet Lee"
"Dili tamo pakyason
“Daghang salamat sa paghatag sa ako og bag-ong higayon nga ipadayon ang akong nasugdan. Ang resulta sa eleksiyon kay pruweba sa inyong pagsalig sa akong kaya nga mahimo'g boses ninyo sa Senado. Dili tamo pakyason.”"
"Kasuway sad ko ani uyyy,
kaog cracklings sa daplin"
"Kaniadtong Martes, Mayo 10, ang beteranong broadcast journalist sa GMA-7 nga si Mike Enriquez nipahinumdom sa mga mananaug sa Election 2022 nga bantayan sila sa publiko, ug nakaani kini og mga positibong reaksyon sa mga Twitter users."
"OH, NAKUYAWAN KA, 'NO?!
Sa bag-ohay nga mga adlaw, ang kanhi action star nga si Robin Padilla ug ang sikat nga '90s rapper nga si Andrew E. Andrew nakuyawan sa kadaghanan sa iyang kadaugan ug makanunayon nga performance sa mga campaign rallies sa UniTeam — pareho silang midaog sina President - elect Bongbong Marcos ug Vice President - elect  Sara Duterte. Si Robin, uban sa wa niya damha nga pamunoan sa mga bag-ong napiling senador, maoy hinungdan nga nahimo siyang Senator-elect Robin Padilla."
"CHILLIN 'AND SWIMMIN' 
Nag-pahayahay sa daplin sa dagat human sa pipila ka binulang busy sa campaign period si Presumptive Vice President Sara Duterte-Carpio."
"GIHIGUGMA TA 'MO!
""Daghang, daghang salamat sa matag Pilipino nga misalig ug misuporta."""
"ANTIQUE: KULTURA.
TRADISYON. SINING.
Giimbita ni Loren Legarda ang Antique Artists Fair nga nagtumong sa pag-atiman sa kultura sa Antique aron mas mo daghan ang turismo sa probinsiya ug mapreserbar ang tradisyon sa Antiqueño alang sa mga sunod nga henerasyon. Gisuportahan sad ni Loren ang School of Living Traditions sa katutubong Pantad Ati sa Tobias Fornier."
"Loren Loves Laguna 
Daghang salamat sa atong mga kababayan sa San Pedro, #Laguna sa inyong init nga pagdawat! Lipay kaayo ko nga makilala ang atong mga Lagunanay, kabatan-onan, senior citizens ug uban pang mga kababayan, sa bag-o lang nakong pagbisita ni Cathy Gonzaga, sa imbitasyon nila Atty Ann Matibag ug Secretary Melvin Matibag. Makalipay nga mahibal-an nga ang San Pedro, gitawag nga ""human capital"" sa Laguna tungod sa ilang pagdayeg sa #edukasyonatkaalaman  Busa malipayon kong ipaambit nga gawas sa Libreng Edukasyon sa Kolehiyo nga atong gipatuman, atong gipasiugdahan usab ang One Tablet, One Student Bill aron mas makatabang pa sa mga kabatan-onan. Anaa usab ang #MSME nga balaod alang sa gagmay nga mga negosyo ug ang Universal Health Care Law alang sa mas barato nga pagtambal. Makasalig ka nga ako imong partner para mas molambo pa ang Laguna kay duol gyud ka sa akong kasingkasing. Salamat pag-usab❤️"
"“Bisag unsa atong partido o kulay, nagkasinabot ta nga kinahanglan nato iluwas atong kalibutan—ikampanya sad ni nato. Sa mga kaubang kandidato, i-apil unta nato sa atong plataporma ang pang dugay nga solusyon alang sa kaluwasan sa kalikopan.”"
"‘UTOK’ SA SENADO
“Ang ganahan nako kay naa'y utok, sama ni Loren Legarda. Sayang kung wala na sa Senado... Tanan akong gipangayo, gisuportahan niya: free irrigation, siya nag sponsor; siya nagpadungag sa sweldo sa pulis og sundalo; apil ang free college og Universal Health Care Law.” Pangulong Rodrigo Duterte"
"Simula Hunyo, mangongolekta ang PhilHealth ng mas mataas na premium contribution sa lahat ng miyembro nito. Mula sa 3% na nakagisnan umakyat sa 4% ang dagdag sa kontribusyon matapos mabigo ang Senado na magpasa ng batas na nagpapaliban sa mandated na pagtaas ng singil dahil sa Universal Health Care (UHC) Law."
"LIBRENG KOLEHIYO: Para mo gamay ang mga estudyante nga ni-undang sa pag eskuwela tungod kay kuwang sa kuwarta, gipatuman ni House Deputy Speaker Loren Legarda ang Universal Access to Quality Tertiary Education Act (RA 10931) nga mo libre sa gamit ug uban pang school fees sa mga state universities and colleges (SUCs), local universities and colleges (LUCs), ug technical-vocational institutions, dugang sa paghatag og student loan program alang sa mga pobre. #LorenLegarda
#HugotBisaya"
"Loren Legarda 
Amoang inspirayon ang istorya sa matag kinabuhi nga nabag-o ug milambo tungod sa mga balaod nga among gihimo ug sa mga programa nga among gisuportahan. Ubani ko ninyo kay daghan pa tay buhaton aron mahatagan ug paglaom ang atong mga kababayan kay kamo ang akong inspirasyon."
"OPENING SA PINAKABAG-ONG MALL SA DAVAO CITY KARONG BULANA, GINAATANGAN NA!
Ginaatangan na sa mga Dabawenyos ang gitakdang soft opening sa pinakabag-ong mall sa Davao City nga mao ang Vista Mall Davao nga nahimutang sa may Davao-Bukidnon Road, Camella Subdivision, Sto. Nino, Tugbok, Davao City.  Kini usab ang pinaka-unang full-scale service mall sa Vista Mall sa Mindanao. Pipila matud pa sa mamahimong tenants sa mall mao ang NCCC,  Mang Inasal, Coffee Project, All Home, Bake My Day, ug uban pa. Excited na usab ang kadaghanan na makita ang itsura sa sinehan niini. Sa anunsyo sa official Facebook page sa Vista Malls, target na ipahigayon ang soft opening sa mall karong bulana, apan wala pa gibutyag kung kanus-a ang pormal na petsa. "
"Law-di Loren 
Mitabang si Loren Legarda sa nagkalain-laing ahensya sa nasudnong kagamhanan alang sa pagpatuman sa nagkalain-laing programa ug proyekto aron matabangan ang mga Antiqueño. Kini nga mga programa naglakip sa DSWD's Assistance to Individuals in Crisis Situation nga naghatag ug pinansyal nga tabang alang sa nagkalain-laing panginahanglanon sama sa mga tambal, food supplies, bungtod, transportasyon ug edukasyon. Ang Sustainable Livelihood Program (SLP) livelihood projects naghatag usab sa porma sa kapital alang sa mga mag-uuma sa baboy, mga tindahan sa komunidad, ug pagpalit sa mga gamit sa pangingisda."
"Nawaan og trabaho?
GOBYERNO ANG BAHALA NIMO!
“’Di na kinahanglan mangutang ang mga nawagtangan og trabaho. Hinuon, sa iyang kaugalingong komunidad, gobyerno na ang mo hatag og trabaho.” Vice President Leni Robredo"
"BALIK-TRABAHO, BALIK-KITA
“Kung naabot nato ang kadaugan sa paghiusa, makita nato atong mga kababayan nga makabalik na sa ilang trabaho, nga naa'y kuwarta nasad sa ilang bulsa, nga mapakaon na ilang mga anak, og kaya sila palitan sa ilang kinahanglanon.”"
"Pagtabang, abot hangtod Davao City
IKAW NA JUD!
“Daghang salamat sa SMNI nga gi sugtan kong sorpresahon og regaluhan og bulak ug scented candle si Senator Loren Legarda, nga personal nasad nakong napasalamatan sa iyang tabang sa Davao City, sama sa Social Welfare Building, og ang gitukod nga National Museum. Mabuhay ka!” Davao City Mayor Sara Duterte"
"MELAI NANGAMPANYA PARA KAY LENI Melai Cantiveros mibisita sa Surigao City aron mangampanya sa kandidatora ni Bise-Presidente Leni Robredo Pagka-Presidente. Kahapong adlawa Mayo 5, 2022, nakig-abiabi si Cantiveros sa daghang mga botante nga Surigaonon sa diwa sa #TaoSaTaoParaKayRobredo sa mga tindera. Usa si Cantiveros sa daghang mga artista nga nag-endorso sa publiko sa pagdagan ni VP Leni sa pagkapresidente ug personal nga miboluntaryo sa pag-apil ug pagpaningkamot sa mga house to house campaign sa mga kabalayan ug sa tibuok nasud."
"“Suwerte kaayo ko, usa ka batan-ong pulitiko, tungod kay adunay mga senior politicians, sama ni Senador Loren Legarda, nga nagpaambit nako sa ilang mga naagian sa pamuno. Nag-uswag ako isip usa ka lider tungod sa mga tip ug tabang nga akong nadungog gikan niya.” Davao City Mayor Sara Duterte"
"NGANO GISULOD ANG PULITIKA?
“Isip usa nga taga balita sauna, akong gidokumento ang mga problema sa katilingban. Akong nakita, hugaw ang Pasig River, daghang basura. Naa'y miduol sa ako nga babaye, bata, biktima sa pag-abuso. Naghunahuna ko sauna, paghimo og mga balaod nga makasulbad sa mga problema sa katilingban nga akong personal nga nakit-an.”"
"WALA SA KULAY, NASA SERBISYO
“Tanan nga bulak, bisag unsa nga klase o kulay, kay nindot. Ingon ana sad sa pulitika. Ang importante, mo silbi ta og tapat sa tanang Pilipino."""
"ATONG HIBAW-AN
“Kinahanglan nga nahibaw-an nato ang 94 protected areas, endangered species, sa daghang biodiversity. Unsaon nimo protektahan kung wala ka kahibaw nga naa?”"
"Love ba nimo si Mother Earth?
THINK GREEN!
“Ang atong environmental laws, sama sa Ecological Solid Waste Management Act, Clean Air Act, Clean Water Act, Climate Change Act, og uban pa, mahimo'g epektibo lang kung mag tabang-tabang ta sa pagpatuman og pagsunod niining mga balaod.” House Deputy Speaker Loren Legarda"
"BISAG 1 BANGSA, NAGSUPORTA
Ang One Bangsamoro Movement (1 BANGSA) nipadayag og suporta sa kandidatura sa pagkasenador ni Loren Legarda, nga mihimo ug daghang mga balaod alang sa kaayohan sa mga Muslim nga komunidad, apil ang nagtukod sa Mindanao Development Authority ug ang Marawi Compensation Act."
"Nindot kaayo nga surpresa gikan ni Mayor Inday Sara ug Pastor Apollo Quiboloy! Daghang salamat sa paghatag og oras sa pag-uban kanako sa interbyu kauban si PACQ! Kung ang mga naa sa imong atubangan  ug kaestorya nimo adunay parehas nga mga pangandoy sama kanimo alang sa mga tawo, kultura, kahimsog, edukasyon, ug kalikasan, dili nimo mamatikdan ang paspas nga paglabay sa panahon. Salamat sa usa ka makahuluganon nga gabii sa pag-istorya ug panaghisgot. Daghang salamat usab, Mayor Inday Sara, sa imong regalo nga mahumot nga mga kandila ug nalipay usab ko nga nahibal-an nimo ang akong paborito nga bulak! Asaha ang akong padayon nga pagpaningkamot nga mahatagan ang angay nga programa ug tabang sa mga Davaoeño! Gihigugma ko kamo tanan!"
"DAOG ANG NAA'Y TRABAHO!
Mo tuo ang Trabaho Party-list nga kinahanglan nang iseryoso ang kaayohan sa mga trabahador nga Pilipino: -Pagwala sa sistemang 'endo'
-Dugang na suweldo, ilabi na sa health workers
-Pagwala sa provincial rate sa suweldo
-Parehas nga oportunidad sa trabaho"
"HANGIN N'YO HUGAW KAAYO!
“Niingon ang World Health Organization nga walong milyong katao sa kalibutan ang namatay kada tuig tungod sa polusyon sa hangin. Husto na ang kini kadaghan para masabtan nga kulang o wala nato maproteksyonan ang atong kalikupan.”"
"Libreng bakuna kontra Rabis para sa mga iro ug iring headed by Dr. Isabel Gimenez. Salamat sad sa mga volunteers na VSU students. 
Merida, Leyte "
"GI-ULANAN OG SUPORTA
“Dakong pasalamat sa matag Pilipino nga nisalig ug nisuporta sa akong pangandoy nga magpadayon sa pagserbisyo sa lungsod ug sa katawhan.”"
"“Naadtoan na nato sa Pampanga ang pinakaunang OFW Hospital sa nasud, nga mo hatag og libreng medical assistance sa mga OFWs og sa ilang mga dependents isip usa sa pag salamat sa ilang sakripisyo og amot sa atong ekonomiya, ilabi na niadtong pandemya.”"
"“Dili tamo ipaubos, padayon atong pangandoy para ilaban at ipatuman ang mga balaod og programa nga mo hatag og pag-asa sa ginhawa og kinbuhi sa matag Pilipino.
Daghang salamat!”"
"Dungan sa atong pagsaulog sa Labor Day nakahigayon usab kita sa pagbisita sa unang tambalanan sa nasud kansang prayoridad mao ang panglawas sa atong mga OFW ug sa ilang tagsa-tagsa ka mga dependents. Uban sa kooperasyon sa gobyerno ug pribadong sektor, natukod ang ospital nga maghatag ug libreng medikal nga tabang isip pag-ila sa talagsaong sakripisyo ug kontribusyon sa atong mga OFWs sa pagbangon sa ekonomiya ilabina taliwala sa pandemya. Sa pag-abli sa OFW Hospital sa Pampanga, kini maoy sinugdanan sa pag-abli sa susamang mga pasilidad sa lain-laing dapit sa nasud. Mabuhi ang atong mga bantugan nga OFWs!"
"TINGNAN | Miting de avance ng UniTeam kahapon, ika-3 ng Mayo sa Guimbal, Iloilo."
"Loren's Green Philippines 
Ang Eco-warrior nga si Loren Legarda nagtukod sa Luntiang Pilipinas Foundation, usa ka urban greening movement ug national urban forestry program sa Pilipinas nga gipahinungod sa pagpasiugda sa pagpanalipod sa palibot ug kahibalo sa mga Pilipino. Tinuod nga Green Champion!"
" Daghang salamat, #Cagayan!
Kasin nindot ang inyong lugar sa pagdawat sa akong pagampanya
aron padayon na makaserbisyo. Isip tagsulat sa balaod sa ENIPAS, nalipay ko nga naapil dinhi ang duha sa atong mga protected area sa Cagayan, ang Palaui Island Protected Landscape and Seascape ug ang Peñablanca Protected Landscape and Seascape. Magpadayon kita sa pagtinabangay aron mapanalipdan ang atong natural nga kahinguhaan. Isip usa sa mga probinsya nga benepisyaryo usab sa mga scholarship program ubos sa atong pakigtambayayong sa TESDA, nagpaabot ko sa dugang mga programa nga atong mapalapad sa umaabot nga mga tuig. Daghang salamat usab sa akong Team Loren volunteers sa madasigong pagpalapad sa akong mga plataporma ug adbokasiya sa atong mga kababayan sa Cagayan!❤️"
"Daghang salamat sa kinasing-kasing na pagdawat!
Brgy. Domonar, Ormoc City"
"Kasunod ng Easter Sunday press conference ni Manila Mayor Isko Moreno para manawagang iatras ng katunggaling si Vice President Leni Robredo ang kandidatura nito, bumaba sa 4% mula sa 8% ang nakuha ni Moreno sa latest Pulse Asia survey."
"SENADOR PARA
SA MGA TRABAHADOR
“Dungan sa pagsaulog sa Labor Day atong Mayo 1, akong gipaabot ang akong kinasingkasing nga pasalamat sa Trade Union Congress of the Philippines (TUCP) sa pag-endorso sa akong kandidatura sa Senado. Kauban ko ninyo sa pagpauswag sa kaayohan ug katungod sa among mga trabahador.”"
Kanang card nga malipay kang wala jud nimo nagamit—HEALTH CARD. Kana og lain pang benepisyo ang ilaban sa Trabaho Party-list para sa mga trabahador nga Pilipino.
"Nawaan og trabaho
HATAGA'G PUHUNAN SA NEGOSYO
“Daghan sa atong kababayan ang nawagtanga'g trabaho og panginabuhi tungod sa pandemya. Dili nato puwede ibalewala ilang agulo, mao nga atong pakusgon ang atong MSMEs—ang ilang panginabuhian mao ang dugang nga kahigayonan sa trabaho.” House Deputy Speaker Loren Legarda
Author, RA 9501 o MSME Law"
"Loren Loves Isabela 
Sa pagbisita sa mga boluntaryo sa Team Loren sa Cabagan, Tamauini, Ilagan, Gamu, Burgos, ug Roxas sa Probinsya sa Isabela, usab ninyong gipabati kanako ang inyong pagsalig ug suporta. Nahinumdom pa ko sa unang batch sa atong Pantawid Tuition Program sa Isabela State University niadtong 2013 para sa mga anak sa atong mga kugihang mag-uuma. Nasayod ko sa importansya sa edukasyon mao nga atong giduso ang paghimo ug pondo sa Universal Access to Quality Tertiary Education ug karon, libre na ang atong mga kabatan-onan sa tanang State Universities and Colleges. Makadahom mo nga padayon nakong iduso ang paghimo ug pondo sa One Tablet, One Student Act isip dugang suporta sa atong mga estudyante. Daghang salamat sa mga pahiyom nga naghatag kanako og dugang kusog ug inspirasyon!"
"SALAMAT, IGLESIA NI CRISTO!
“Dako nga dungog nga makadawat sa pagsalig, suporta, ug pag-endorso sa Iglesia Ni Cristo sa akong gitinguha nga pagbalik sa Senado. Daghang, daghang salamat!”"
